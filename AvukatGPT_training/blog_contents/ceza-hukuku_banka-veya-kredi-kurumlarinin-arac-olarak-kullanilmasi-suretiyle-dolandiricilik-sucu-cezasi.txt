Banka veya Kredi Kurumlarının Araç Olarak Kullanılması Suretiyle Dolandırıcılık Suçu Nedir? (TCK m.158/1-f)

Banka veya Kredi Kurumlarının Araç Olarak Kullanılması Suretiyle Dolandırıcılık Suçunun Unsurları

Suça Teşebbüs Hükümleri

Etkin Pişmanlık

Görevli Mahkeme

Suçun Şikayet Süresi, Zamanaşımı, Uzlaştırma

Hükmün Açıklanmasının Geri Bırakılması

Cezasının Ertelenmesi veya Adli Para Cezasına Çevrilmesi

Banka veya Kredi Kurumlarının Araç Olarak Kullanılması Suretiyle Nitelikli Dolandırıcılık Suçu Yargıtay Kararları

Banka Suçtan Doğrudan Zarar Görmediğinden Davaya Müdahil Olamaz

Bankaya İbraz Edilen Bono Bankanın Maddi Varlığı Olmadığından Basit Dolandırıcılık Suçu Oluşur

Sahte Çek Olduğunu Bilmeden Sahte Çekle Mal Satın Alma Beraat

Çekin Ödeme Aracı Olması Halinde TCK m.158/1-f’deki Nitelikli Dolandırıcılık Suçu Oluşmaz

Önceden Doğmuş Borca Karşılık Verilen Çek Nitelikli Dolandırıcılık Suçu Oluşturmaz

Sahte Çekle Alışveriş Yapmak TCK m.158/1-f’deki Nitelikli Dolandırıcılık Suçu Oluşur

Sahte Çekin Banka Tarafından Karşılıksızdır Kaşesi Vurulması Halinde de Dolandırıcılık Suçu Oluşur

Banka veya kredi kurumlarının araç olarak kullanılması suretiyle dolandırıcılık suçu; özel veya kamu bankalarının veya bu bankaların maddi varlıklarının (çek, kredi kartı, banka cüzdanı, dekont, teminat mektubu vs.) araç olarak kullanılarak dolandırıcılık suçunun işlenmesidir. Banka veya kredi kurumlarının araç olarak kullanılması suretiyle dolandırıcılık suçu, TCK m.158/1-f bendinde birnitelikli dolandırıcılık suçuşekli olarak düzenlenmiştir. Bu nitelikli dolandırıcılık suçununcezası, 5237 sayılı TCK’nın 158/1-f-son bentlerinde4 yıldan 10 yılakadar hapis ve suçtan elde edilen menfaatin iki katından az olmayacak şekilde adli para cezası olarak düzenlenmiştir.

Banka veya kredi kurumlarının araç olarak kullanılması suretiyle dolandırıcılık suçunun cezası, 5237 sayılıTCK’nın 158/1-fbendinde şu şekilde düzenlenmiştir:

TCK m.158

1) Dolandırıcılık suçunun;

f) Bilişim sistemlerinin,banka veya kredi kurumlarının araç olarak kullanılması suretiyle,,

İşlenmesi halinde, üç yıldan on yıla kadar hapis ve beşbin güne kadar adli para cezasına hükmolunur. Ancak, (e), (f), (j), (k) ve (l) bentlerinde sayılan hâllerde hapis cezasının alt sınırıdört yıldan, adli para cezasının miktarı suçtan elde edilen menfaatin iki katından az olamaz.

(3) Bu madde ile 157 nci maddede yer alan suçların, üç veya daha fazla kişi tarafından birlikte işlenmesi hâlinde verilecek ceza yarı oranında; suç işlemek için teşkil edilmiş bir örgütün faaliyeti çerçevesinde işlenmesi hâlinde verilecek ceza bir kat artırılır.

5237 sayılı TCK bakımından kanun koyucu banka veya kredi kurumlarına duyulan güven nedeniyle, bunlar aracı kılınarak gerçekleştirilen eylemlerde, hilenin daha kolay gerçekleşmesi bankaya duyulan güvenden mağdur ya da mağdurların araştırma eğiliminin azalması ya da tümü ile ortadan kalkması nedeniyle, eylemlerin aldatıcı niteliklerini göz önüne alarak nitelikli dolandırıcılık olarak düzenlemiş ve daha ağır bir yaptırıma tâbi tutmuştur.

Banka veya kredi kurumlarının araç olarak kullanıldığından söz edilebilmesi için, dolandırıcılık fiili gerçekleştirilirkenbanka veya diğer kredi kurumunun mutad faaliyetlerindenya da bufaaliyeti yürüten sujelerinden yararlanılmasıya da banka ve kredi kurumlarının mutad faaliyetleri nedeniyle üretmiş olduklarımaddi varlıklarınsuçta araç olarak kullanılması gerekmektedir.

Banka ve diğer kredi kurumlarının olağan faaliyet konuları 5411 sayılı Bankacılık Kanunun 4. maddesinde sayılmış olup bunlara; mevduat kabul etmek, kredi vermek, çek ve diğer kambiyo senetlerinin iştirası (alım satımı), kredi kartları, banka kartları ve seyahat çekleri gibi ödeme vasıtalarının ihracı ve bunlarla ilgili faaliyetlerin yürütülmesi işlemlerini örnek göstermek mümkündür.

Banka ve diğer kredi kurumlarının maddi varlıklarıise; adı geçen kurumlara ait dekont, teminat mektubu, basılı evrak, kimlik belgesi, giriş kartı, banka cüzdanı, çek, kredi kartı gibi ilgili kurumda etkin işlevi bulunan maddi varlıklardır. Kullanılan maddi varlığın belge niteliğinde bulunması şart olmayıp belge niteliğinde olanların da özel belge niteliğinde olması ile resmi belge niteliğinde olması arasında bir fark bulunmamaktadır (YCGK-K.2014/355). Örneğin, mağdura sahte çek vererek mal satın alan ve çekin bedelini ödemeyem kişi, çek bankanın maddi bir varlığı olduğundan, sahte de olsa çekin suçta kullanılması nedeniyle TCK m.158/1-f’de yer alan “banka veya kredi kurumlarının araç olarak kullanılması suretiyle nitelikli dolandırıcılık suçu” meydana gelir.

TCK m.158/1-f’de düzenlenen banka veya kredi kurumlarının araç olarak kullanılması suretiyle nitelikli olandırıcılık suçunun meydana gelmesi için araç olarak kullanılan bankanın devlet bankası veya özel banka olması arasında hiçbir fark yoktur. Bankanın kurumsal güvenilirliğinden yararlanarak dolandırıcılık suçunun işlenmesi yeterlidir.

Nitelikli dolandırıcılık suçunun bu şeklinde, dikkat edilmesi gereken husus bankanındoğrudan araçolarak kullanılmasıdır. Yoksa failin hileli davranışları yaptıktan sonra bankayı sadece bir ödeme vasıtası olarak kullanması halinde dolandırıcılık suçu bu maddeye göre cezalandırılamaz. Örneğin, kendisini tanınan bir markanın satış temsilcisi olarak tanıtıp mağdura ucuz mal temin edeceğini söyleyerek aldatan şahsın banka hesabına para yatırılması halinde nitelikli dolandırıcılık suçu değil, TCK 157. maddedekibasit dolandırıcılık suçuoluşur.

Failin aldatma teşkil eden eylemi işledikten sonra bankayı bir ödeme aracı olarak kullanması halinde banka veya kredi kurumunun araç olarak kullanılması suretiyle nitelikli dolandırıcılık suçu oluşmaz. Örneğin, facebook, twitter, instagram vb. sosyal medya uygulamaları üzerinden ulaştığı mağdura “bana 1000 tl gönderirsen sana iphone telefon gönderirim” diyerek mağduru aldatan fail, mağduru ikna ettikten sonra, mağdurun parayı banka üzerinden kendisine göndermesini sağladığında banka veya kredi kurumunun araç olarak kullanılması suretiyle nitelikli dolandırıcılık suçu oluşmaz. Çünkü, banka bir aldatma aracı olarak kullanılmamış, sadece ödeme aracı olarak kullanılmıştır.

Sanığın, gazeteye satış ilanı vererek, kendisini telefonla arayan katılandan, kapora adı altında banka hesabına havale yaptırmak suretiyle para almaktan ibaret eyleminde, bankanın sadece ödeme aracı olduğu, katılanın aldatılmasında etkisinin bulunmadığı cihetle eylemin, 5237 sayılı TCK’nin 157/1. maddesinde tarif edilen dolandırıcılık suçunun oluştuğu gözetilmeden, yazılı şekilde 5237 sayılı TCK’nin 158/1-f maddesi ile hüküm kurularak fazla ceza tayini, bozma nedenidir (Y15CD-K.2014/361).

Başkasına ait banka veya kredi kartının haksız bir şekilde ele geçirilerek hesaplardan para çekilmesi TCK m.158/1-f’de düzenlenen nitelikli dolandırıcılık suçu değil, TCK 245. maddede düzenlenenBanka veya Kredi Kartının İzinsiz Kullanılmasısuçu oluşur.

Yargıtay Ceza Genel Kurulunun 08.12.2015 tarih ve 2014/15-290 ve 2015/494 esas ve karar sayılı kararında açıklandığı üzere, banka veya kredi kurumunun suçun işlenmesinden sonra ödeme aracı olarak kullanılması diğer bir anlatımla dolandırıcılık sonucunda elde edilen kazancın banka veya kredi kurumuna yatırılması ya da banka veya kredi kurumu aracılığı ile failin veya göstereceği başka bir şahsın hesabına transfer edilmesi bu nitelikli halin uygulanmasını gerektirmeyecektir. Banka veya kredi kurumunun veya personelinin adının veya şöhretinin kullanılması da banka veya kredi kurumunun dolandırıcılık suçunda araç olarak kullanıldığının kabulü için yeterli olmayıp, maddi bir varlığının da kullanılması gerekmektedir (Y11CD-K.2017/8703).

Banka görevlisinin ihmali, kusuru veya görevi kapsamında uygulaması gereken prosedürü uygulamaması nedeniyle bir kredi açılması veya bankanın herhangi bir nedenle zarar görmesi halinde TCK m.158/1-f’deki nitelikli dolandırıcılık suçunun unsurları meydana gelmez:

Banka veya kredi kurumunun araç olarak kullanılması suretiyle nitelikli dolandırıcılık suçunun oluşabilmesi için kredi alan şahsın banka veya diğer kredi kuruluşu görevlisini hileyle kandırıması gerekir. Krediyi alan kişinin aldatıcı herhangi bir eylemi yoksa, sırf banka görevlisinin kendi görevini gereği gibi yerine getirmemesi sebebiyle bir kredi açılmışsa, nitelikli dolandırıcılık suçu oluşmaz. Sanık, suça konu karşılıksız çekleri kredinin teminatı olarak vermiştir. Sanık, çekleri kredi sözleşmesi imzalandıktan sonra bankaya teminat olarak vermişse nitelikli dolandırıcılık suçunun hile unsuru gerçekleşmediğinden beraatine karar verilmesi gerekir (Y15CD-K.2015/22518).

Özellikle belirtelim ki, kanuni unsurları eksik ya da bütünüyle sahte oluşturulmuş bir çek kullanılarak işlenen dolandırıcılık suçlarında da, bankanın maddi varlığı veya böyle bir maddi varlığın bulunduğu algısı hile olarak kullanılmakta, mağdur “çek”e güvendiği için daha kolay aldatılmaktadır. Kaldı ki çekin unsurlarının eksik bulunması, bankanın maddi varlığı olduğu gerçeğini değiştirmemektedir. Bu nedenle iğfal kabiliyetini haiz olması şartıyla çekin tümden sahte olarak oluşturulması ya da unsurlarının eksik olmasının suçun nitelikli halinin oluşumu bakımından bir önemi bulunmamaktadır (CGK-K.2014/434).

Ceza hukukundasuça teşebbüs, işlenmesi amaçlanan bir suçun kanunda yazılı icra hareketlerine başladıktan sonra failin iradesi dışındaki sebeplerle suçun tamamlanamamasıdır (TCK md.35). Banka veya kredi kurumlarının araç olarak kullanılması suretiyle nitelikli dolandırıcılık suçunun teşebbüs aşamasında kalması mümkündür. TCK m.158/1-f’de düzenlenen nitelikli dolandırıcılık suçunun teşebbüs aşamasında kalması halinde, faile verilecek cezanındörtte birinden dörtte üçüne kadarıindirilir (TCK m.35/2).

Failin banka veya kredi kurumlarını araç olarak kullanarak hileli hareketleri gerçekleştirmesine rağmen mağdurun zarara uğramaması halinde, fail teşebbüs hükümleri gereği cezalandırılacaktır.

sanık … tarafından temin edilen ve keşidecisi …Konfeksiyon Ltd. Şirketi olan çekin, sanık … tarafından hamiline ve 4.500 TL bedelli olarak doldurularak teminat olması amacıyla mağdura verildiği, mağdurun çeki teyit ettirmek amacıyla ilgili banka şubesine sorduğunda çekin sahte olduğunun belirlendiği, bu suretle sanıkların banka veya kredi kurumlarının araç olarak kullanılması suretiyle dolandırıcılığa teşebbüs ve resmi belgede sahtecilik suçlarını işledikleri kabul edilmelidir (Y15CD-K.2015/21447)

Etkin pişmanlık, kişinin işlediği suçtan dolayı özgür iradesiyle sonradan pişman olması, suç teşkil eden fiilin meydana getirdiği olumsuzlukları gidermesi ve ceza adaletine olumlu davranışlarıyla katkı sunması halinde indirim hükümlerinin uygulanmasını sağlayan bir ceza hukuku kurumudur.

Banka veya kredi kurumlarının araç olarak kullanılması suretiyle nitelikli dolandırıcılık suçunun tamamlanması halinde fail hakkında etkin pişmanlık hükümleri uygulanabilir. Etkin pişmanlık hükümlerinin uygulanabilmesi için failin suçtan zarar gören veya mağdurun zararını gidermesi gerekir. Ancak, TCK m.158/1-e’de düzenlenen nitelikli dolandırıcılık suçu teşebbüs aşamasında kalmışsa zarar giderilse bile fail hakkında etkin pişmanlık hükümleri uygulanamaz.

Banka veya kredi kurumlarının araç olarak kullanılması suretiyle nitelikli dolandırıcılık  suçu (TCK m.158/1-f) tamamlandıktan sonra ve fakat bu nedenle hakkında kovuşturma başlamadan önce, failin, azmettirenin veya yardım edenin bizzat pişmanlık göstererek mağdurun uğradığı zararı aynen geri verme veya tazmin suretiyle tamamen gidermesi halinde, verilecek cezanınüçte ikisine kadarıindirilir (TCK m.168/1). Yani,soruşturmaaşamasında zararın giderilmesi halinde cezanın üçte ikisine kadarı indirilir.

Etkin pişmanlığınkovuşturmabaşladıktan sonra ve fakat hüküm verilmeden önce gösterilmesi halinde, verilecek cezanınyarısına kadarıindirilir (TCK m.168/2).

Banka veya kredi kurumlarının araç olarak kullanılması suretiyle nitelikli dolandırıcılık  suçu suçunun (TCK m.158/1-f) yargılamasıağır ceza mahkemesitarafından yerine getirilmektedir.

Sanığın, babasına ait Kuveyt Türk Bankası’ndaki hesaptan yetkisi olmadığı halde çek keşide ederek katılana verdiği, çekin karşılıksız çıkması üzerine sanığın babasının çekteki imzanın kendisine ait olmadığını iddia ettiği, bu şekilde sanığın yetkisi olmadığı halde kasıtlı olarak karşılığı bulunmayan çeki düzenleyip katılana vermek suretiyle haksız menfaat temin ettiği iddia olunan somut olayda; eylemin temas ettiği 5237 sayılı TCK’nın 158/1-f maddesinde düzenlenen “banka veya kredi kurumlarının araç olarak kullanılması suretiyle” nitelikli dolandırıcılık suçunu oluşturup oluşturmayacağına ilişkin delilleri takdir ve tartışmanın üst dereceli Ağır Ceza Mahkemesi’ne ait olduğu gözetilerek görevsizlik kararı verilmesi gerekir (Y15CD-K.2013/16152

Banka veya kredi kurumlarının araç olarak kullanılması suretiyle nitelikli dolandırıcılık suçunun (TCK m.158/1-f)takibi şikayete bağlı suçlararasında değildir. Suç resen soruşturulur. Suçun mağduru, şikayet hakkını en geçdava zamanaşımı süresiiçinde kullanılmalıdır. Bu suçtan dolayı dava zamanaşımı süresi   15 yıldır.

Banka veya kredi kurumlarının araç olarak kullanılması suretiyle nitelikli dolandırıcılık  suçu (TCK m.158/1-f),  nitelikli dolandırıcılık suçunun bir türü olduğundan taraflar arasındauzlaştırmaprosedürü uygulanmasını gerektiren suçlardan değildir. Uzlaşma kapsamında olan suçlarda, gerek soruşturma gerekse kovuşturma aşamasında öncelikle uzlaştırma prosedürünün uygulanması, uzlaşma sağlanmazsa soruşturmaya veya yargılamaya devam edilmesi gerekir. Bu suç uzlaşma kapsamında olmadığından uzlaştırma prosedürü uygulanmaz.

Hükmün Açıklanmasının Geri Bırakılması (HAGB), sanığın 5 yıl gözlenmesi ve sanık hakkında verilen hükmün bu süre boyunca hiçbir sonuç doğurmaması, sanığın bu sürede yeni bir suç işlememesi halinde hakkındaki davanın düşmesi olarak tanımlanabilir.

HAGB kararı verilmesinin önemli şartlarından biri mağdurun uğradığı zararın giderilmesi şartıdır. Banka veya kredi kurumlarının araç olarak kullanılması suretiyle nitelikli dolandırıcılık  suçu (TCK m.158/1-f)  nedeniyle oluşan zararın giderilmesi halinde bazı hallerde suçun cezasının HAGB kararı verilebilmesi için gerekli olan miktara düşmesi mümkündür. Suçtan zarar gören veya mağdurun zararının giderilmesi halinde mahkemenin hükmün açıklanmasının geri bırakılması kararı vermesi mümkündür.

Adli para cezası, işlenen bir suça karşılık hapis cezasıyla birlikte veya tek başına uygulanabilen bir yaptırım türüdür. Banka veya kredi kurumlarının araç olarak kullanılması suretiyle nitelikli dolandırıcılık  suçu (TCK m.158/1-f) nedeniyle sanık hakkında verilen ceza 1 yılı aşacağı için, hapis cezasının adli para cezasına çevrilmesi mümkün değildir. Ancak, daha az cezayı gerektiren haller (TCK m.144) ve bazı akrabalık hallerinin mevcut olduğu durumlarda (TCK m.167/2) cezanın miktar itibariyle 1 yıl veya daha altı bir miktara inmesi söz konusu olabileceğinden, bu hallerde hükmedilen hapis cezası adli para cezasına çevrilebilir.

Cezanın ertelenmesi, mahkeme tarafından belirlenen cezanın cezaevinde infaz edilmesinden şartlı olarak vazgeçilmesidir. Banka veya kredi kurumlarının araç olarak kullanılması suretiyle nitelikli dolandırıcılık  suçu (TCK m.158/1-f) nedeniyle, şartları varsa, hükmedilen hapis cezasının ertelenmesi de mümkündür.

Sanığa yüklenen suçlardan doğrudan zarar görmeyen şikâyetçinin (bankanın) kamu davasına katılma ve hükümleri temyiz etme hakkının bulunmadığı, usulsüz olarak verilen katılma kararının hükümleri temyiz etme yetkisi vermeyeceği anlaşılmakla, şikayetçi vekilinin temyiz isteğinin 1412 sayılı Kanun’un 317 nci maddesi uyarınca reddine karar verilmesi gerektiği anlaşılmıştır (Yargıtay 11. Ceza Dairesi         2021/34384 E.  ,  2024/5349 K.).

5237 sayılı TCK’nın 158/1-f maddelerinde öngörülen banka veya kredi kurumlarının araç olarak kullanıldığından söz edilebilmesi için, dolandırıcılık fiili gerçekleştirilirken banka veya diğer kredi kurumunun olağan faaliyetlerinden ya da bu faaliyeti yürüten sujelerinden yararlanılması ya da banka ve kredi kurumlarının olağan faaliyetleri nedeniyle üretmiş oldukları maddi varlıkların suçta araç olarak kullanılması gerekmektedir. Banka ve diğer kredi kurumlarının olağan faaliyet konuları 5411 sayılı Bankacılık Kanunun 4. maddesinde sayılmış olup bunlara; mevduat kabul etmek, kredi vermek, çek ve diğer kambiyo senetlerinin iştirası (alım satımı), kredi kartları, banka kartları ve seyahat çekleri gibi ödeme vasıtalarının ihracı ve bunlarla ilgili faaliyetlerin yürütülmesi işlemlerini örnek göstermek mümkündür. Banka ve diğer kredi kurumlarının maddi varlıkları ise; adı geçen kurumlara ait dekont, teminat mektubu, basılı evrak, kimlik belgesi, giriş kartı, banka cüzdanı, çek, kredi kartı gibi ilgili kurumda etkin işlevi bulunan maddi varlıklardır.

Ayrıntıları Yargıtay Ceza Genel Kurulunun 08.12.2015 tarih ve 2014/15-290 ve 2015/494 esas ve karar sayılı kararında açıklandığı üzere, banka veya kredi kurumunun suçun işlenmesinden sonra ödeme aracı olarak kullanılması diğer bir anlatımla dolandırıcılık sonucunda elde edilen kazancın banka veya kredi kurumuna yatırılması ya da banka veya kredi kurumu aracılığı ile failin veya göstereceği başka bir şahsın hesabına transfer edilmesi bu nitelikli halin uygulanmasını gerektirmeyecektir. (Mahmut Koca, İlhan Üzülmez, Türk Ceza Hukuku Özel Hükümler, Adalet Yayınevi, 2. Baskı, Eylül 2015, s. 657-658)

Banka veya kredi kurumunun veya personelinin adının veya şöhretinin kullanılması da banka veya kredi kurumunun dolandırıcılık suçunda araç olarak kullanıldığının kabulü için yeterli olmayıp, maddi bir varlığının da kullanılması gerekmektedir.

Bu açıklamalar ışığında uyuşmazlık konusu değerlendirildiğinde;

Sanığın, katılan …‘ı borçlu göstererek onun adına tanzim edip imzaladığı iki adet bonoyu, iştirak halinde hareket ettiği temyiz dışı sanık …‘a verdiği, senette alacaklı görünen sanık …‘un da kambiyo senedi vasfındaki suça konu sahte bonoları tahsil amacıyla bankaya verilmesinden ibaret dolandırıcılık suçunda, hilenin daha kolay gerçekleşmesi, bankaya duyulan güvenden mağdur ya da mağdurların araştırma eğiliminin azalması ya da tümü ile ortadan kalkmasını gerektirecek ve suçun nitelikli halini oluşturacak bankaya ait maddi bir varlığın aracı kılınmadığı ve eylemin bu haliyle basit dolandırıcılık suçu kapsamında kaldığı anlaşıldığından, tebliğnamedeki bozma düşüncesine iştirak edilmemiştir (Yargıtay 11. Ceza Dairesi         2017/3248 E.  ,  2017/8703 K.).

Sanığın, katılanı yetkilisi olduğu şirketten satın aldığı yapı malzemeleri karşılığında 15.07.2011 tarihli ve 13.200 TL bedelli sahte çeki verdiği, uzmanlık raporuna göre, suça konu çekin tamamen sahte olarak düzenlendiği ve aldatıcılık niteliğinin bulunduğu kabul edilerek sanığın banka veya kredi kurumlarının araç olarak kullanılması suretiyle dolandırıcılık ve resmi belgede sahtecilik suçlarından cezalandırılmasına dair temyiz incelemesine konu mahkûmiyet hükümlerinin kurulduğu anlaşılmıştır.

Sanığın alınan savunmalarında, suça konu çeki tanık … ile birlikte gelen ve kendisini keşideci Abdulkadir Yanık olarak tanıtan kişiye sattığı mallar karşılığında aldığını, bu sırada tanık …’ın da yanında olduğunu, çeki almadan önce araştırdığını, sahte olduğunu bilmeden katılanın yetkilisi olduğu şirkete verdiğini beyan edip, mal satımına ilişkin fatura örneği ile işletme defteri dökümünü dosyaya sunması, tanık …’ın sanığın bu beyanlarını doğrulaması, çekin sahte çıkması sonrası sanığın katılanın zararı gidermesi, katılanın yetkilisi olduğu şirket ile sanık arasındaki ticari ilişkinin halen devam etmesi hususları birlikte değerlendirildiğinde, sanığın bahse konu çekin sahte olduğunu bilerek ve suç işleme kastıyla hareket ettiğine dair, savunmasının aksine, mahkûmiyetine yeterli, her türlü şüpheden uzak, somut delil bulunmadığı gözetilmeden beraat hükmü yerine mahkûmiyet hükmü kurulması hukuka aykırı bulunmuştur (Yargıtay 11CD- Esas : 2021/28235, Karar : 2023/5384).

Bilişim sistemlerinin, banka veya kredi kurumlarının araç olarak kullanılması suretiyle dolandırıcılık suçu, TCK’nın 158/1-f maddesinde düzenlenmiştir. Maddenin gerekçesinde de; “Dolandırıcılık suçunun, bilişim sistemlerinin, banka veya kredi kurumlarının araç olarak kullanılması suretiyle işlenmesi de, birinci fıkranın (f) bendinde bu suçun bir nitelikli unsuru olarak kabul edilmiştir. Bilişim sistemlerinin, banka veya kredi kurumlarının, özellikle bu kurum ve kuruluşları temsil edenlerin, kurum ve kuruluşları adına hareket eden kişilerin, başkalarını kolaylıkla aldatabilmeleri bir güven kurumu olan bu kuruma güvenin sarsılması bu kurumların araç olarak kullanılması suretiyle dolandırıcılık suçunu, nitelikli hâl saymıştır.

Banka ya da kredi kurumlarının araç olarak kullanıldığından söz edilebilmesi için, dolandırıcılık fiili gerçekleştirilirken bankaların olağan faaliyetlerinden ya da bu faaliyeti yürüten sujelerden hileli araçlar kullanılarak yararlanılması veya banka ve kredi kurumlarının olağan faaliyetleri nedeniyle üretmiş oldukları maddi varlıkların suçta araç olarak kullanılarak haksız çıkarın elde edilmesi gerekir. Bankaların, ödeme aracı olarak kullanılması halinde bu fıkra uygulanamıyacaktır.

Sanığın yetkili olmadığı halde kardeşi yerine şirket çekini keşide ederek aldığı mal karşılığında katılan şirkete verdiği, ödeme gününde çekin bedelinin ödenmediği iddia olunan olayda; katılan şirket yetkililerine devam eden ticari ilişki içinde sanığın marketinin cari hesabı bulunduğu ve daha önce alınan malların parasının ödendiği, işlerinin bozulması sebebiyle bu çekin ödenemediği ve çekin daha önce doğmuş olan borca karşılık verildiği, çekteki imzanın sanığa ait olduğu, taklit mahiyetinde atmadığı, imzanında sanık tarafından inkar edilmediği gerekçeleriyle resmi belgede sahtecilik ve nitelikli dolandırıcılık suçlarının oluşmadığına yönelik mahkeme kabulünde bir isabetsizlik görülmemiştir (Yargıtay 15. Ceza Dairesi         2012/10508 E.,  2014/285 K.).

Bilişim sistemlerinin, banka veya kredi kurumlarının araç olarak kullanılması suretiyle dolandırıcılık suçu, TCK’nın 158/1-f maddesinde düzenlenmiştir. Maddenin gerekçesinde de; “Dolandırıcılık suçunun, bilişim sistemlerinin, banka veya kredi kurumlarının araç olarak kullanılması suretiyle işlenmesi de, birinci fıkranın (f) bendinde bu suçun bir nitelikli unsuru olarak kabul edilmiştir. Bilişim sistemlerinin, banka veya kredi kurumlarının, özellikle bu kurum ve kuruluşları temsil edenlerin, kurum ve kuruluşları adına hareket eden kişilerin, başkalarını kolaylıkla aldatabilmeleri bir güven kurumu olan bu kuruma güvenin sarsılması bu kurumların araç olarak kullanılması suretiyle dolandırıcılık suçunu, nitelikli hâl saymıştır. Bilişim sisteminin aldatılmasından söz edilemeyeceği için, ancak bu sistemin araç olarak kullanılarak bir insanın aldatılması yani dolandırılması halinde bu bendin uygulanması mümkündür. Aksi halde yani sisteme girilerek bir kişi aldatılmayıp sistemden yararlanılarak çıkar sağlanmışsa bilişim suçu veya bilişim sistemi kullanılmak suretiyle hırsızlık suçunun oluşması söz konusu olacaktır.Banka ya da kredi kurumlarının araç olarak kullanıldığından söz edilebilmesi için, dolandırıcılık fiili gerçekleştirilirken bankaların olağan faaliyetlerinden ya da bu faaliyeti yürüten sujelerden hileli araçlar kullanılarak yararlanılması veya banka ve kredi kurumlarının olağan faaliyetleri nedeniyle üretmiş oldukları maddi varlıkların suçta araç olarak kullanılarak haksız çıkarın elde edilmesi gerekir. Bankaların, ödeme aracı olarak kullanılması halinde bu fıkra uygulanamayacaktır.

Sanığın, katılana önceden doğmuş olan borcunu ödemek amacıyla, ortağı olduğu . .. Limited Şirketi’ne ait hamiline düzenlenmiş 2.000 TL değerindeki çeki imzalayarak verdiği, çekin bankaya ibrazında karşılıksız olduğunun tespit edildiği, sanığın ortağı olduğu …Şirketi’nde çek imzalama konusunda yetkili olmadığı, bu suretle sanığın nitelikli dolandırıcılık ve resmi belgede sahtecilik suçlarını işlediğinin iddia edildiği olayda; sanık ifadesi, tutanaklar ile tüm dosya kapsamına göre, sanığınönceden doğmuş borcuna karşılıkolarak, şirketin çek imzalama konusunda yetkili ortağı olan temyiz dışı sanık …‘ın bilgisi dahilinde suça konu çeki katılana vermesi ve çekin geçerli bir çek olması karşısında, sanığın beraatine yönelik kabulde isabetsizlik görülmemiştir (Yargıtay 15. Ceza Dairesi         2013/11929 E.  ,  2015/25366 K.).

Sanıkların keşide yeri gösterilmeyen sahte bir çek vermek suretiyle katılandan hayvan satın aldıkları somut olayda, bankanın maddi varlığı olan çekin suçta araç olarak kullanılması nedeniyle eylemin, TCK’nun 158/1-f maddesinde yazılı banka veya kredi kurumlarının araç olarak kullanılması suretiyle nitelikli dolandırıcılık suçunu oluşturduğu kabul edilmelidir (Ceza Genel Kurulu         2013/729 E.  ,  2014/434 K.).

Sanığın hukuka aykırı bir şekilde temin edip doldurduğu ve keşide yeri gösterilmeyen çeki kullanarak katılanın banka hesabından 1.500 Lira çektiği olayda, bankanın maddi varlıklarından olan çekin suçta araç olarak kullanılması nedeniyle eylemin 5237 sayılı TCK’nun 158/1-f madde ve fıkrasında yazılı banka veya kredi kurumlarının araç olarak kullanılması suretiyle nitelikli dolandırıcılık suçunu oluşturduğu kabul edilmelidir (Ceza Genel Kurulu         2014/230 E.  ,  2015/377 K.)

Sanığın keşide yeri gösterilmeyen çalıntı sahte bir çek vermek suretiyle katılandan mal aldığı somut olayda, bankanın maddi varlıklarından olan çekin suçta araç olarak kullanılması nedeniyle eylemin 5237 sayılı TCK’nun 158/1-f madde ve fıkrasında yazılı banka veya kredi kurumlarının araç olarak kullanılması suretiyle nitelikli dolandırıcılık suçunu oluşturduğu kabul edilmelidir (Ceza Genel Kurulu         2013/833 E.  ,  2014/356 K.).

Sanığın, şikâyetçiden iki adet düve satın alarak karşılığında suça konu sahte çeki verdiği, ödeme günü geldiğinde şikâyetçinin bu çeki tahsil etmek amacıyla bankaya ibraz ettiğinde çekin üzerindeki imza ile bankada bulunan keşideciye ait imzaların birbirini tutmaması nedeniyle çekin işleme konulmadığı, ekspertiz raporunda, tetkik konusu çekin önyüzündeki “29.06.2009 tarih ve 7000 TL hamiline” ibareli el yazıları ve keşideci imzasının sanığın eli ürünü olduğunun tespit edildiği anlaşıldığından, sanığın eylemlerinin dolandırıcılık ve resmi belgede sahtecilik suçlarını oluşturduğuna dair mahkemenin kabulünde bir isabetsizlik görülmemiştir (Yargıtay 15. Ceza Dairesi         2012/14916 E.  ,  2014/5943 K.).

Mahkemece sanığın eylemleri bölünerek, ibrazında karşılığının bulunmaması nedeniyle bankanın çek için ödemekle yükümlü olduğu miktarı tahsil ettiğinden Kuveyt Türk Bankasına yönelik eylemi nedeniyle banka veya kredi kurumlarının araç olarak kullanılması suretiyle dolandırıcılık suçundan ve suça konu çekin keşideci …. Turizm Gıda San. Tic. Taah. Ltd. Şti, lehtar … ve ciranta ….’e karşı icra takibine konu edilmesi nedeniyle teşebbüs aşamasında kalan kamu kurum ve kuruluşlarının, banka veya kredi kurumlarının araç olarak kullanılması suretiyle dolandırıcılık suçlarından mahkumiyet hükümleri verilmiş ise de, toplanan deliller ve tüm dosya kapsamına göre; sanığın kastı ve amacının sahte olduğunu bildiği suça konu çekin bedelini tahsil etmek olduğu, bankaya ibrazında karşılığının bulunmaması nedeniyle bankanın ibraz tarihinde ödemekle sorumlu olduğu 500 TL’yi tahsil ettikten sonra bunu çek bedelinden mahsup edip kalan miktar olan 10.000 TL’yi tahsil etmek için çekin keşideci ve kendisinden evvelki cirantalarına karşı icra takibi başlattığı, somut olayda, sanığın kastının tek olduğu, çek yazması karşılığında muhatap bankanın ödemek zorunda olduğu 500 TL’nin de hesap sahibinden alınacağı ve dolayısıyla suç kastına bağlı eylemlerinin bir bütün olarak TCK’nin 158/1-f maddesinde düzenlenen banka veya kredi kurumlarının araç olarak kullanılması suretiyle dolandırıcılık suçunun tamamlanmış halini oluşturduğu gözetilmeden, tek olan eylem bölünerek ve suçun hukuki vasfında hataya düşülerek iki ayrı hüküm kurulması, bozma nedenidir (Yargıtay 11. Ceza Dairesi         2021/30001 E.  ,  2022/1328 K.).

UYARI