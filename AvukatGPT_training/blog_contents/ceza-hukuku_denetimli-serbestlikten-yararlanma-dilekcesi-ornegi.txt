İSTANBUL SİLİVRİ İNFAZ HÂKİMLİĞİNE

Denetimli Serbestlik, bir koşullu salıverilme biçimi olup hükümlünün yararlanabilmesi için dilekçe vermesi gerekir. Denetimli serbestlikten yararlanma dilekçesi, hükümlünün kaldığı cezaevinin bağlı olduğu İnfaz Hakimliği’ne verilir. Dilekçe, cezaevi idaresi aracılığıyla İnfaz Hakimliği’ne ulaştırılır ve kısa bir sürede denetimli serbestlikten yararlanma şartlarının oluşup oluşmadığına dair bir karar verilerek sonuç hükümlüye bildirilir.

Aşağıda denetimli serbestlikten yararlanma talepli bir dilekçe örneği mevcuttur. Her hükümlü bu dilekçeyi kendi somut durumuna uyarlayarak kaldığı cezaevinin İnfaz Hakimliği’ne verebilir.

DOSYA NO             :2016/15 esasKARAR NO              :2016/25İLAMAT NO           :2016/17HÜKÜMLÜ              :Ahmet Reyhan (T.C. No: ………………)HÜKÜMLÜNÜN ADRESİ:

D.KONUSU              :Denetimli serbestlikten yararlanma talepli başvuru dilekçesidir.

AÇIKLAMALAR    :

1-  Şahsım, Bakırköy ( ) Ağır Ceza Mahkemesi’nin 2016/15 Esas ve 2016/25 karar sayılı kararıyla cezalandırılmıştır.

2-   Mahkeme kararının kesinleşmesi üzerine kararın infazı için 01.01.2016 tarihinde cezaevine teslim oldum, bu tarihten itibaren cezamın infazına başlanmıştır.

3- Cezaevinde kaldığım süre boyunca “iyi halli” hükümlü statüsü ile cezam infaz edildi. Halihazırda infazda olan herhangi bir disiplin cezam yoktur.

4-  Şahsım sabit ikametgah sahibidir. Evliyim ve geçindirmek zorunda olduğum bir ailem vardır.  Ailem cezaevinde olmam nedeniyle zarar görmüştür.

5- İnfaz Hakimliğinizin somut durumumu ve “iyi halli hükümlü” olma statümü değerlendirerek denetimli serbestlikten yararlanmama karar vermesini talep ediyorum.

SONUÇ ve İSTEM 		:Yukarıda açıkladığım üzere şahsım denetimli serbestlikten yararlanmak için gereken tüm koşulları sağladığından, hakkımda İnfaz Hakimliğinizin uygun göreceği denetimli serbestlik tedbiri uygulanarak tahliyeme karar verilmesini talep ederim. 01.06.2016

Hükümlü Ahmet Reyhan
	(imza)