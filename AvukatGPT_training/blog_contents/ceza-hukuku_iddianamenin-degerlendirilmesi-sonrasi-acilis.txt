İddianamenin Değerlendirilmesi Sonrası Açılış Nedir?

Soru:İddianamenin değerlendirilmesi sonrası açılış nedir? Hakkımda ceza davası açılmış, davanın içeriğine ulaşamıyorum ama özel hayatın gizliliğini ihlal suçundan asliye ceza mahkemesine dava açılmış olabilir, bilgilerim aşağıda.

Mahkeme : Keçiborlu Asliye Ceza MahkemesiDosya Yıl/No: 2020/139Dosya Türü: Ceza Dava DosyasıAçılış Tarihi: 07/05/2018Dosya Durumu: İddianamenin Değerlendirilmesi Sonrası Açılış

Cevap:İddianamenin değerlendirilmesi sonrası açılış, UYAP veya e-devlet sisteminde ceza davaları için görünen bir ibaredir. Hakkınızda iddianameyle bir ceza davası açılmış görünüyor. İddianame mahkeme tarafından kabul edilmiş bu aşamadan sonra duruşmaya hazırlık işlemleri yapılır. Duruşma günü belirlenerek taraflar duruşmaya çağrılır. Mahkeme tarafınıza duruşma günü içeren bir davetiye göndererek sizi duruşmaya çağıracaktır. Savunmanızı ve yapılacak diğer işlemleri somut dosyanızın özelliğine göre bulunduğunuz yerde bir avukata danışınız.

Soru:Mahkeme tarihi belli oldu, ama ben başka şehirde yaşadığım için mahkemeye gidemem, bulunduğum şehirde mahkemeye gitsem olur mu?

Cevap:İddianame ile kamu davası açıldıktan sonra yargılamayı yapacak mahkemeye bir dilekçeyle başvurarak adresinizi bildirebilir ve savunmanızın bulunduğunuz yerdeki mahkeme tarafından alınmasını isteyebilirsiniz. Böylece, bulunduğunuz yerdeki mahkemeye yazı yazılır, beyanınız alındıktan sonra, asıl yargılamayı yapan mahkeme gönderilir.

Soru:Merhaba, iddianame değerlendirme sonrası açılış kaydını e-devlette gördüm, duruşmanın haber verileceği celp kağıdı eve ne zaman gelir?

Cevap:Duruşmanın yazılı olduğu celbin (çağrı kağıdı), mahkemenin iddianameyi değerlendirip kabul etmesinden sonra düzenlediği “tensip zaptı” ile kimlere gönderileceği belirlenir. Tensip zaptı ile duruşma günü belirlendikten sonra PTT vasıtasıyla özellikle taraflara tebliğ edilir. İddianame ile ceza mahkemesine dava açıldıktan yaklaşık olarak 30-45 gün sonra duruşma davetiyesi elinize ulaşmış olur.

Soru:Bu Davadan Ceza Alır mıyım sizce? İlk defa başıma böyle birşey geldi.

Mahkeme: Antalya 4. Ağır Ceza MahkemesiDosya Yıl/No: 2018/319Dosya Türü: Ceza Dava DosyasıAçılış Tarihi: 16/08/2018Dosya Durumu: İddianamenin Değerlendirilmesi Sonrası Açılış.

Cevap:Hakkınızda iddianame ile kamu davası açılmış. İddianame, ceza davası neticesinde bir kimsenin mahkum olma ihtimali beraat etme ihtimalinden yüksekse düzenlenir. Savcılık kişinin beraat edeceğini düşünüyorsa iddianame düzenlemez, takipsizlik kararı verir. Ceza davanızın ayrıntılarını bulunduğunuz yerde bir avukat ile dosyanız üzerinde yüz yüze mütalaa ediniz.

Soru:Merhabalar, istanbula mahkemeye çağrıldım fakat Burdur’da ikamet etmekteyim bende buradaki mahkemeye ifade verebilir miyim?

Cevap:İddianameyle ceza davası açıldıktan sonra, bulunduğunuz yerdeki mahkemeden yargılamanın bulunduğu yerdeki mahkemeye ikamet adresinizi bildirerek, bulunduğunuz yerdeki mahkemede ifade vermek istediğiniz belirtin. Yargılamayı yapan asıl mahkeme bulunduğunuz yere yazı yazarak ifadenizin alınmasını isteyecektir. Alınan ifadeniz asıl yargılamayı yapan mahkemeye gönderilecektir.

Soru:Benim çocuklarım karakola benim haķkımda suç durusunda bulundu, sonra suç duyurusunu geri çektiler ama e devletten hakkımda iddaneme hazırlanlanmış değerlendirme sonrası açılış diye mahkeme günü yazıyor, duruşma günü var. Bu ne demek oluyor yoksa çocuklarım suç duyurusunu çekmemisler mi? Ben bu duruşmadan ceza alırmıyım? İlk defa başıma geliyor. Mahkemeye gitmesem olur mu? Çocuklarım orada suç duyurusunu geri çektik dese olur mu lütfen beni bilgilendirin.

Cevap:İddianame değerlendirme sonrası açılış yazıyorsa, hakkınızda ilgili mahkemede ceza davası açılmıştır. Ceza davası hukuki niteliği itibariyle bir kamu davasıdır. Kamu davasında tüm işlemler mahkeme tarafından resen yürütülür. Kamu davasının olası sonuçları ile ilgili ayrıntılı bilgi almak için dosya fotokopinizle birlikte bulunduğunuz yerde bir avukata giderek danışınız.