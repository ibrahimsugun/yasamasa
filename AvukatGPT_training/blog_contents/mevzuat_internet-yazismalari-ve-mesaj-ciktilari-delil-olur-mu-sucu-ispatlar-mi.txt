İnternet Yazışmalarının Araştırılması

İnternet Yazışmalarında Şüpheden Sanık Yararlanır İlkesi

İnternetten Facebook Yazışmaları Üzerinde Bilirkişi İncelemesi

Gıyapta Hakaret Suçu İnternet Yazışmalarıyla Oluşmaz

İnternet Yazışmalarının İnkar Edilmemesi

Whatsapp Yazışmaları Yoluyla Dolandırıcılık

İnstagram Üzerinden Mesaj Yoluyla Cinsel Taciz Suçu

Yazışma Çıktısının Alındığı Facebook Hesabının İP Adresi Tespit Edilmelidir

Mesaj Çıktısının Delil Değeri

Cep Telefonu Mesaj Yazışmaları Çıktılarının Delil Değeri

Mesaj Yazışma İçeriklerinin  Tutanağa Bağlanması

Yazışma Çıktısının Diğer Delillerle Birlikte Değerlendirilmesi

Şantaj Suçu Yazışma İçerikleri

Tehdit Suçunda İnternet Yazışmalarının Delil Değeri

Yazışmalarda Özel Hayatın Gizliliğini İhlal Suçu

Oluşa ve dosya kapsamına göre somut olayımız açısından; sanık …’ün, aynı zamanda eltisi olan katılan …’in, kimlik bilgilerini ve fotoğrafını kullanarak, katılanın isim ve soyisminin yer aldığı bir e-mail adresini oluşturduktan sonra, bu e-mail adresi ile, kendisini katılan olarak tanıtıp başka kişilerle yazışmalar yaptığı, katılanın arkadaşlarının uyarısıyla olaydan haberdar olan katılanın, şikayeti üzerine yapılan araştırmada, sanığın kullandığı IP adresiyle hesabın alındığı ve yazışmaların yapıldığının tespit edildiği iddiasıyla sanık hakkında, TCK’nın 134/2. maddesinde düzenlenen özel hayatın gizliliğini ihlal suçundan kamu davası açılan olayda;

Sanık tarafından oluşturulduğu iddia edilen windowslive.com uzantılı e-mail adresine ve bu adreste kullanıldığı belirtilen fotoğrafa dair, dosyada belge bulunmadığı, kullanılan fotoğrafın özel hayata ilişkin olup olmadığının tespiti açısından, bu mail adresinde yapıldığı belirtilen yazışmalarin kiminle ve hangi içerikte yapıldığının araştırılarak; windowslive.com uzantılı e-mail adresinin fotoğraflı çıktısı alınıp katılanın arkadaşlarına yönelik yazışmaların içeriği tespit edildikten sonra, sonucuna göre sanığın hukuki durumunun tayin ve takdiri gerekirken, eksik incelemeye dayalı yazılı şekilde hüküm tesisi, bozma nedenidir (Yargıtay 12. Ceza Dairesi         2014/9243 E.  ,  2014/24136 K.).

Sanığın katılanın işyerinde işçi olarak çalışırken işten çıkarıldıktan sonra internet üzerinden arkadaşı ile yaptığı yazışmalarda, katılana yönelik tehdit sözleri sarfetttiği ve katılanın aracının lastiklerine kendisinin zarar verdiğini belirttiği iddia olunan olayda; internet üzerinden yapılan yazışma içeriklerinde tehdit unsurunu içeren bir cümleye rastlanmaması, mala zarar verme suçundan ise sanığın cezalandırılabilmesi için her türlü şüpheden uzak, kesin ve inandırıcı deliller elde edilemediğinden verilen beraat hükümlerinde bir isabetsizlik görülmemiştir (Yargıtay 23. Ceza Dairesi         2015/18165 E.  ,  2015/2359 K.).

Mağdurun aşamalardaki beyanlarında sanıkla facebook isimli internet sitesi üzerinden yaptıkları yazışmalarda cinsel içerikli konuşmalar yaptıklarını, sanığın kendisine cinsel ilişki teklif ettiğini ve gelmemesi halinde ailesine söylemekle tehdit ettiğini bildirdiğinin anlaşılması karşısında, sanık ve mağdurun bilgisayarları üzerinden facebook yazışmalarına ilişkin bilirkişi incelemesi yaptırılmak suretiyle iddia edilen içeriğe sahip yazışmaların bulunup bulunmadığı belirlendikten sonra sonucuna göre sanık hakkında TCK’nın 103/4 ve 109/2. maddelerinin uygulanıp uygulanmayacağı tartışılmaksızın eksik incelemeyle yazılı şekilde hüküm kurulması, bozma nedenidir (Yargıtay 14. Ceza Dairesi         2015/943 E.  ,  2015/6215 K.).

Sanığın katılana ait işyerinin eski bir çalışanı olduğu, sanığın aynı yerde çalışan S.Ş. isimli başka bir çalışanla “…” isimli internet sitesi üzerinden mesajlaştığı, S.Ş.’nin internet sayfasını “Oturmumu sürekli açık tut.” şeklinde ayarlaması nedeniyle, başka bir şirket çalışanının aynı bilgisayarı kullanarak yine aynı internet sitesine girmek istediğinde, S.Ş.’nin kayıtlı olduğu sayfanın açıldığı, bu ekranda S.Ş. isimli çalışan ile sanığın yazışmalarının ortaya çıktığı, mesajlarda hakaret içeren sözlerin bulunduğu, sanığın bu şekilde hakaret suçunu işlediği şeklinde iddia olunan olayda, Yerel Mahkemece şirket çalışanı S.Ş. ile sanık arasındaki mesajların başka kişiler tarafından görülüp bilinmediği ve dış dünyaya kapalı olduğu, tesadüfen görülen mesajlarda ihtilat unsurunun gerçekleşmediği kabul olunarak, sanığın atılı suçtan beraatine karar verilmiştir.

Sanık hakkında kurulan hükme yönelik yapılan duruşmaya, toplanıp karar yerinde gösterilen delillere, Mahkemenin yargılama sonuçlarına uygun şekilde oluşan inanç ve takdirine, incelenen dava dosyası içeriğine göre; sanığın, “…” isimli internet sitesi üzerinden mesaj yoluyla gönderdiği yazı içeriklerinde, sanığa atılı gıyapta hakaret suçunda aranılan ihtilat unsurunun oluşmadığı anlaşıldığından, sanığın beraati yönündeki Yerel Mahkemenin inanç ve takdirinde hukuka aykırılık bulunmamıştır (Yargıtay 4. Ceza Dairesi         2021/10049 E.  ,  2023/18605 K.).

Mağdure ile sanığın internet aracılığıyla yaptığı yazışmaların içerikleri, sanığın bu yazışmaları inkar etmemesi ve tüm dosya kapsamına göre sanığın, mağdureye organ soktuğu hususu kuşkulu kalmakla birlikte mevcut haliyle onbeş yaşından küçük mağdureye cebir ve tehdit kullanmaksızın sürtünmek suretiyle çocuğun basit cinsel istismarı suçunu işlediği anlaşıldığından, bu suçtan mahkumiyeti yerine delillerin değerlendirilmesinde yanılgıya düşülerek yazılı şekilde beden veya ruh sağlığını bozacak şekilde çocuğun nitelikli cinsel istismarı suçundan beraatine karar verilmesi, bozma nedenidir (Yargıtay 14. Ceza Dairesi         2017/7032 E.  ,  2017/5804 K.).

Suça sürüklenen çocuğun … isimli instagram sayfasından çeşitli giyim ve takı malzemeleri satış ilanı verdiği, müştekinin beğenerek irtibat numarası olarak verilen … numarasını whatsapptan ekleyip siparişlerini yazışma yoluyla verdiği, 223 TL parayı suça sürüklenen çocuğun verdiği … ‘a ait hesaba yatırdığı, daha sonra suça sürüklenen çocuğun siparişe konu ürünleri göndermeyip, katılanın kendisine ulaşmasını engellediği iddia edilen somut olayda, suça sürüklenen çocuğun katılanın ücreti yatırmasından sonra kendisine ulaşmasını engellemesi, evli olmamasına rağmen hesap sahibi …‘ı eşi olarak belirtmesi, katılanın siparişlerini … isimli alışveriş sitesinden istediğini ve buna ilişkin belgeleri sunacağını beyan etmesine rağmen, buna dair herhangi bir belge sunmaması karşısında suça sürüklenen çocuğun eyleminin TCK’nin 158/1-f-son maddesinde düzenlenen bilişim sistemlerinin araç olarak kullanması suretiyle nitelikli dolandırıcılık suçunu oluşturduğu gözetilmeden mahkûmiyeti yerine delillerin takdirinde hataya düşülerek beraatine hükmedilmesi, bozma nedenidir (Yargıtay 11. Ceza Dairesi         2021/33125 E.  ,  2022/18819 K.).

Sanığın dökümü yapılan mesajları kabul ettiğini ve kendisine ait olduğunu beyan ettiği, bu mesajların instagram üzerinden gönderildiği, mesajların “hadi okşa”, “okşuyorum seni”, “al eline”, “yatağındayım”, “karşılık ver” “senin a…na nasıl koyacam, ailene nasıl ulaşıyom yarın,”, “boşaltacaksın” şeklinde olduğu ve cinsel taciz suçunun nitelikli hali olan 5237 Sayılı Kanunun 105 inci maddesinin ikinci fıkrasının (d) bendine göre, posta veya elektronik haberleşme araçlarının sağladığı kolaylıktan faydalanmak suretiyle cinsel taciz suçunu oluşturduğu ve şikayete tabi olmadığı anlaşılmış olup, mahkeme hükmü hukuka aykırı bulunmuştur (Yargıtay 9. Ceza Dairesi         2021/15534 E.  ,  2023/1566 K.).

Sanığın, katılan …‘a ait şifreyi ele geçirerek Facebook hesabında yer alan arkadaşları ile irtibata geçip onlardan para istediğinin iddia edildiği olayda; dosyada yer alan ve … tarafından ibraz edilen sanık ile yapılan yazışma çıktısı incelendiğinde, eyleminin yalnızca internet bankacılığı hesabı olup olmadığını sormaktan ibaret olduğu ve katılan …‘ın da basit bir araştırma ile karşısındaki kişinin katılan … olmadığını tespit ettiği, mağdur … …‘nin ifadesinde ise; kendisine gelen mesajda, mesai içerisinde havale yapamadığını bir miktar para göndermesini istediğini, kendisinin de durumdan şüphelendiğini beyan etmesi karşısında; katılanın dilekçesinde Facebook hesabında başka arkadaşları ile de yazışma yapıldığını söylemesi ancak diğer mağdurlarla yapıldığı iddia edilen yazışmalara ilişkin bir delil bulunmadığı anlaşılmakla; katılan adına yazışma yapılan diğer kişilerin tespit edilmesi ile bu kişilerin mağdur olarak beyanlarının alınması, varsa yapılan yazışmaya ilişkin delillerin dosya arasına alınması, nitelikli dolandırıcılık suçu yönünden sanığın icrai eylem hareketleri aşamasına ulaşıp ulaşmadığının tespit edilmesi, ayrıca sanığın savunmasında suçlamaları redettiğinin anlaşılması karşısında katılanın Facebook hesabına girilen IP adresinin tespit edilmeye çalışılması, mobil telefon aracılığı ile girilmişse, bu telefona ilişkin bilgilerin araştırılması ve toplanan tüm deliller birlikte değerlendirilerek sanığın hukuki durumunun takdir ve tayin edilmesi gerektiği gözetilmeden eksik inceleme ile mahkumiyet hükümleri kurulması hukuka aykırı bulunmuştur (Yargıtay 11. Ceza Dairesi         2021/22476 E.  ,  2023/7304 K.).

Bakırköy 7. Ağır Ceza Mahkemesinin, 08.03.2022 tarihli ve 2021/383 Esas, 2022/151 Karar sayılı kararı ile sanık hakkında çocuğun cinsel istismarı suçundan, 5237 sayılı Türk Ceza Kanunu’nun (5237 sayılı Kanun) 103 üncü maddesinin birinci fıkrasının birinci cümlesi ile üçüncü fıkrasının (c) bendi, aynı Kanun’un 43 üncü maddesinin birinci fıkrası ve 53 üncü maddesinin birinci, ikinci ve üçüncü fıkraları uyarınca 15 yıl hapis cezası ile cezalandırılmasına ve hak yoksunluklarına karar verilmiştir.

Olayın intikal şekli, mağdurenin soruşturma aşaması ile yargılama aşamasındaki ilk beyanlarının birbiri ile uyumlu ve tutarlı olması, Adli Tıp Kurumu 6.İhtisas Kurulu raporu, tanık beyanları,mesaj çıktısı, savunma ve ilk derece mahkemesinin gerekçesi nazara alındığında; karar hukuka uygundur  (Yargıtay 9. Ceza Dairesi         2023/1395 E.  ,  2023/2054 K.).

Asliye Ceza Mahkemesinin, 29.03.2016 tarihli ve 2015/105 Esas, 2016/291 Karar sayılı kararı ile sanık hakkında hırsızlık suçundan, 5237 sayılı Kanun’un 142/2-h. maddesi uyarınca 5 yıl hapis cezası ile cezalandırılmasına ve aynı Kanun’un 53. maddesi gereği hak yoksunluklarının uygulanmasına karar verilmiştir.

Katılanın aşamalarda alınan ifadeleri ve dosyaya sunduğu cep telefonu mesajlaşma çıktılarındaki mesaj içerikleri, sanığın katılanın evinin banyosunu kullandığı ve katılana bir kaç mesaj attığına dair savunması ve tüm dosya kapsamından, sanığın üzerine atılı suçu işlediğinin sabit olduğuna dair Mahkemenin kabulünde bir isabetsizlik bulunmaması karşısında, sanık hakkında kurulan hükümde bu yönüyle hukuka aykırılık bulunmamıştır (Yargıtay 2. Ceza Dairesi         2021/8690 E.  ,  2023/2781 K.).

Yerel mahkemece sanıklar … ve … hakkında nitelikli yağma suçundan, 5237 sayılı Kanun’un 149/1-c-h, 168/3, 62, 53 ve 63 üncü maddesi uyarınca 6 yıl 8 ay hapis cezası ile cezalandırılmasına ve hak yoksunluklarına; aynı sanıklar hakkında kişiyi hürriyetinden yoksun kılma suçundan 109/2, 109/3-b, 62, 53, 63 üncü maddeleri uyarınca 3 yıl 4 ay hapis cezası ile cezalandırılmasına ve hak yoksunluklarına karar verilmiştir.

Mağdurun aşamalarda alınan istikrarlı beyanı, sanık …‘in mağdur beyanıyla örtüşen kollukta 23.09.2017 tarihli ayrıntılı savunması ve buna uyumlu mahkeme savunması, mağdurun dosyaya sunmuş olduğumesaj yazışma içeriklerindesanık …‘in sık sık adının geçtiği ve yazışma içeriklerine göre mağdurdan sürekli olarak para talebinde bulunulduğunun mesaj tutanakları ile anlaşıldığı, yine mağdura 0507………. nolu hattan mesaj gönderildiği ilgili hattın UYAP üzerinden yapılan sorgulamada …‘a ait olduğunun anlaşıldığı, sanıklar Kenan ve Muzaffer’in olay günü mağduru araca bindirerek Muzaffer’in evine götürmeleri hususunu dolaylı olarak ikrar ederek bu hususu açıklayamadıkları ve tüm dosya kapsamı doğrultusunda sanıklar müdafinin suçun unsurlarının oluşmadığı, yeterli delil bulunmadığı, beraat kararı verilmesi gerektiğine yönelik temyiz istemleri yerinde görülmeyerek hükümde bu yönüyle hukuka aykırılık bulunmamıştır (Yargıtay 6. Ceza Dairesi         2022/3952 E.  ,  2023/15490 K.).

Sanığın,…isimli internet sitesinde yer alan poker oyununda fiş satın almak isteyen ve oyundaki reklamda bulunan kendisine ait cep telefonu numarasını gören katılan tarafından telefonla arandığında, kendisini … ismiyle tanıtıp 140 TL karşılığında fiş göndereceği konusunda katılanla anlaştığı ve söz konusu para katılan tarafından verdiği banka hesabına gönderildiği halde, suça konu oyun fişlerini katılana göndermeyerek haksız yarar sağladığı, bu suretle nitelikli dolandırıcılık suçunu işlediğinin iddia edildiği olayda; sanık savunmaları, katılan ve tanık beyanları, banka dekontu,taraflar arasında yapılan yazışma çıktısı, ilgili gsm şirketinden gelen cevabi yazı, iletişim kayıtları, 30/07/2011 tarihli kolluk tutanağı ve tüm dosya kapsamına göre; atılı suçun sanık tarafından işlendiği sabit olmakla, bu gerekçelere dayanan mahkemenin kabulünde bir isabetsizlik görülmemiştir (Yargıtay 15. Ceza Dairesi         2019/7504 E.  ,  2019/10552 K.).

Sanığın suçlamayı kabul etmemesi, müştekinin kullanımda olan bilgisayar üzerinde yapılan bilirkişi incelemesi sonucunda düzenlenen raporda, şantaj suçuna ilişkin yazışma içerikleri bulunmaması, geri dönüşümü yapılamayan silinmiş bazı veriler açısında da bilgisayara yerleştirilen ve dışarıdan izinsiz müdahale edilebilmeyi sağlayacak bir programa rastlanmadığının belirtilmesi karşısında, şantaj suçunun ne şekilde oluştuğu kanıtlara dayalı olarak açıklanıp tartışılmadan, yetersiz gerekçeyle yazılı şekilde hüküm kurulması, bozma nedenidir (Yargıtay 4. Ceza Dairesi         2014/47883 E.  ,  2018/4502 K.).

Sanığın, katılan Ş.. K..’nın gelini ve katılan E.. K..’nın yengesi olan N.. O..’ın e-posta adresini ele geçirerek, bu adresten katılan E.. K..ile yazışarak mağdur Nurgül’ün başkası ile ilişkisine ilişkin görüntülerini içerir CD olduğunu söyleyip bunu kullanarak para istemek suretiyle şantaj yaptığı, ayrıca yine bu süreçte katılanları yaklaşık bir buçuk yıla yayılan bir süreçte defalarca telefonla arayarak aynı hususları dile getirdiği, bunun yanısıra dosyada bulunan yazışma örneklerine ve katılanların tutarlı anlatımlarına göre bu yazışma ve görüşmelerde şantaj suçu kapsamında değerlendirilemeyecek özel hayatlarına dair hususların sanık tarafından söylendiği anlaşıldığından, sanığın şantaj suçunu işlemeye yönelik olanlar dışındaki diğer telefonla arama ve e-posta gönderme eylemlerinin ise TCK’nın 123 ve 43/2. maddelerine uyan katılanların huzur ve sükununu bozma suçunu oluşturduğu gözetilmeden, kanuni olmayan gerekçe ile beraat kararı verilmesi, bozma nedenidir (Yargıtay 4. Ceza Dairesi         2014/47953 E.  ,  2015/2125 K.).

“Sanığın suç tarihinde katılana ait özel hayata ilişkin görüntüleri ele geçirerek, ona bu görüntüleri yaymakla tehditte bulunarak kendisiyle cinsel ilişkiye girmesi yönünde şantajda bulunmak suretiyle atılı suçu işlediği, katılanın beyanları, inceleme raporu, mesaj kayıtları, sanığın tevil yollu ikrarı ve tüm yargılama kapsamından atılı suçun sübuta erdiği, ilk derece mahkemesince şantaj suçundan kurulan beraat kararının hatalı olduğu, bu hatanın Dairemizce açılarak giderildiği, bu sebeple ilk derece mahkemesince şantaj suçundan kurulan beraat kararının kaldırılmasına, sanığın sabit olan şantaj suçundan eylemine uyan 5237 sayılı Kanun’un 107/2 nci maddesi delaletiyle 107/1, 53 ve 58 inci maddeleri uyarınca cezalandırılmasına” Bölge Adliye Mahkemesince karar verilmiştir. Katılanın beyanları, tanık beyanları, yazışmaları içeren ekran görüntüleri, bilirkişi raporu gibi deliller karşısında, sanığın eyleminin sabit olduğu, yargılama sürecindeki işlemlerin usûl ve kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç vasfının ve yaptırımların doğru biçimde belirlendiği anlaşıldığından hükümde hukuka aykırılık bulunmamıştır (Yargıtay 6. Ceza Dairesi         2023/2156 E.  ,  2023/12594 K.).

Somut olayda, tarafların internet ortamında tanışarak arkadaş oldukları, dosyada mevcut yazışma içeriklerine göre, karşılıklı konuşmalar sırasında sanığın müşteki ile birlikte olma niteliğinde talebinin bulunduğu ancak müştekiye ait elinde bir kaset ya da görüntü olmadan sadece müştekinin fotoğrafını başka görüntülere montajlayacağı şeklinde imada bulunduğu, daha sonra böyle bir şey yapmayacağını ve görüşmelerinin devam etmemesi talebini de konuşma sırasında müştekiye belirttiği, müştekinin ise benzer nitelikteki konuşmalara rağmen sanıkla bizzat iletişime geçmeye devam ettiği olayda, konuşmalar bir bütün olarak değerlendirildiğinde, sanığın söylediği sözlerin, müştekiden istediği durumun gerçekleşmemesi halinde yapacağı bir eylemi kasteder nitelikte bulunmayıp, konuşma ve karşılıklı tartışma sırasında söylenen sözler olduğu gözetildiğinde, şantaj suçunun yukarıda açıklanan unsurunun gerçekleşmediği ve eylemin tehdit suçu kapsamında değerlendirilebileceği anlaşıldığında, dosya ile uyumlu olmayan gerekçe ile şantaj suçundan mahkumiyet hükmü kurulması, bozma nedenidir (Yargıtay 4. Ceza Dairesi         2014/50185 E.  ,  2019/5282 K.).

Sanığın katılanın işyerinde işçi olarak çalışırken işten çıkarıldıktan sonra internet üzerinden arkadaşı ile yaptığı yazışmalarda, katılana yönelik tehdit sözleri sarfetttiği ve katılanın aracının lastiklerine kendisinin zarar verdiğini belirttiği iddia olunan olayda; internet üzerinden yapılan yazışma içeriklerinde tehdit unsurunu içeren bir cümleye rastlanmaması, mala zarar verme suçundan ise sanığın cezalandırılabilmesi için her türlü şüpheden uzak, kesin ve inandırıcı deliller elde edilemediğinden verilen beraat hükümlerinde bir isabetsizlik görülmemiştir (Yargıtay 23. Ceza Dairesi         2015/18165 E.  ,  2015/2359 K.).

Yargılama sırasında şikayetinden vazgeçen mağdurenin çelişkili ve tutarsız beyanları, savunma, mağdure tarafından kovuşturma evresinde kabul edilen yazışma içerikleriyle sanık müdafisinin temyiz dilekçesi ekinde yer alan yazışma muhtevasının mağdurenin soruşturma evresindeki beyanına aykırı oluşu ve tüm dosya kapsamı nazara alındığında sanığın, mağdurenin rızası dışında konutuna girerek cinsel ilişkide bulunduğuna dair cezalandırılmasına yeter, her türlü şüpheden uzak, kesin ve inandırıcı delil bulunmayıp, mevcut haliyle mağdureye gönderdiği tespit edilen mesaj içerikleri nedeniyle eyleminin kül halinde tehdit suçunu oluşturduğu gözetilmelidir (Yargıtay 14. Ceza Dairesi         2015/8542 E.  ,  2019/11684 K.).

Sanık …’ün, aynı zamanda eltisi olan katılan …’in, kimlik bilgilerini ve fotoğrafını kullanarak, katılanın isim ve soyisminin yer aldığı bir e-mail adresini oluşturduktan sonra, bu e-mail adresi ile, kendisini katılan olarak tanıtıp başka kişilerle yazışmalar yaptığı, katılanın arkadaşlarının uyarısıyla olaydan haberdar olan katılanın, şikayeti üzerine yapılan araştırmada, sanığın kullandığı IP adresiyle hesabın alındığı ve yazışmaların yapıldığının tespit edildiği iddiasıyla sanık hakkında, TCK’nın 134/2. maddesinde düzenlenen özel hayatın gizliliğini ihlal suçundan kamu davası açılan olayda;

Sanık tarafından oluşturulduğu iddia edilen windowslive.com uzantılı e-mail adresine ve bu adreste kullanıldığı belirtilen fotoğrafa dair, dosyada belge bulunmadığı, kullanılan fotoğrafın özel hayata ilişkin olup olmadığının tespiti açısından, bu mail adresinde yapıldığı belirtilen yazışmalarin kiminle ve hangi içerikte yapıldığının araştırılarak; windowslive.com uzantılı e-mail adresinin fotoğraflı çıktısı alınıp katılanın arkadaşlarına yönelik yazışmaların içeriği tespit edildikten sonra, sonucuna göre sanığın hukuki durumunun tayin ve takdiri gerekirken, eksik incelemeye dayalı yazılı şekilde hüküm tesisi, bozma nedenidir (Yargıtay 12. Ceza Dairesi         2014/9243 E.  ,  2014/24136 K.).

UYARI