Uyuşturucu Kullanılmasını Kolaylaştırma  ve Özendirme Suçu Nedir? (TCK 190)

Şikayet Süresi, Zamanaşımı ve Görevli Mahkeme

Uyuşturucu Kullanılmasını Kolaylaştırma ve Özendirme Suçunun Unsurları

Uyuşturucu Kullanılmasını Kolaylaştırma ve Özendirme Suçunun Cezası

Uyuşturucu Kullanılmasını Kolaylaştırma ve Özendirme Suçunda Etkin Pişmanlık

Uyuşturucu Kullanılmasını Özendirme ve Kolaylaştırma Suçu Yargıtay Kararları

Arkadaşlarının Yanında Uyuştucu İçmek Özendirme Suçunu Oluşturmaz

Uyuşturucu Ticareti ile Uyuşturucu Kullanılmasını Kolaylaştırma Arasındaki Fark

Evinde Uyuşturucu Madde Kullandırma Kolaylaştırma Değildir

Uyuşturucu Madde Kullanılmasını Kolaylaştırma Suçunun İspatı

Facebooka Fotoğraf Koyma Yoluyla Uyuşturucuya Özendirme Suçu

Arkadaşlık İlişkisi Çerçevesinde Evini Uyuşturucu Madde Kullanımına Tahsis Etmek

Uyuşturucu Madde Sattığı Kişiyi Uyuşturucuya Özendirme Suçu

Yapıştırıcı Maddenin Özendirilmesi Uyuşturucunun Özendirilmesi Suçu Oluşturmaz

İnstagram ve Facebook Üzerinden Uyuşturucuya Özendirme Suçu

Sadece Birlikte Uyuşturucu Kullanmak “Kolaylaştırma” Değildir

Özel Düzenek Sağlayarak Uyuşturucu Kullanmayı Kolaylaştırma

Arabada Uyuşturucu Madde İçme Uyuşturucu Kullanmayı Kolaylaştırma Suçu Değildir

Uyuşturucu veya uyarıcı madde kullanılmasını kolaylaştırma ve özendirme suçu;  uyuşturucu veya uyarı maddenin kullanılmasının çabuklaştırılması, güvenli ve kolay kullanımının sağlanmasını ve özendirilmesini cezalandıran seçimlik hareketli bir suçtur.

Uyuşturucu veya uyarıcı madde kullanılmasını kolaylaştırma ve özendirme suçu şu seçimlik hareketlerden birinin yapılmasıyla işlenmiş olur:

Özel yer, donanım veya malzeme sağlayarak,

Uyuşturucu madde kullananların yakalanmalarını zorlaştıracak önlemler alarak,

Uyuşturucu madde kullanma yöntemleri konusunda başkalarına bilgi verme,

Uyuşturucu veya uyarıcı madde kullanılmasınıalenenözendirme veya bu nitelikteyayınyapma.

Uyuşturucu madde kullanılmasını kolaylaştırma ve özendirme suçu şu suçlarla karıştırılmamalıdır:

Uyuşturucu Madde Ticareti Suçu

Uyuşturucu Kullanma veya Bulundurma Suçu.

Uyuşturucu veya uyarıcı madde kullanılmasını kolaylaştırma ve özendirme suçuşikayete tabi suçlarkategorisinde değildir. Bu nedenle suç, dava zamanaşımı süresi içerisinde kalmak kaydıyla her zaman soruşturulabilir. Suça dair olağandava zamanaşımı süresi15 yıldır. Suçun mağduru kamu olduğundan şikayetten vazgeçme açısından bir özellik arz etmez.

Uyuşturucu veya uyarıcı madde kullanılmasını kolaylaştırma ve özendirme suçunda yargılama yapma göreviasliye ceza mahkemesitarafından yerine getirilir.

Özel Yer Sağlamak (TCK 190/1-a):Özel yer,  kişilerin uyuşturucu maddeleri kolaylıkla ve güvenlikle kullanabileceği bir mekanın kullanıcıların faydalanmasına sunulmasıdır. Örneğin, esrar kullanmak için yer arayan bir arkadaşına işyerinin deposunun anahtarını veren kişi uyuşturucu madde kullanılmasını kolaylaştırma suçunu işlemiş olur.

Donanım veya Malzeme Sağlamak (TCK 190/1-a):Bu seçimlik hareket uyuşturucu veya uyarıcı maddenin kullanmaya hazır hale getirilmesi veya doğrudan kullanılması için gerekli gerekli aletlerin sağlanmasıyla oluşur. Hemen belirtelim ki, sağlanan aletlerin amacı gerçekleştirmeye elverişli olması şarttır. Örneğin, esrarın hazırlanacağı, ısıtılmış özel platin tabakanın temini edilerek bir kimseye uyuşturucu kullanmasını sağlamak üzere verilmesi uyuşturucu madde kullanılmasını kolaylaştırma suçunu meydana getirir.

Kullananların Yakalanmalarını Zorlaştıracak Önlemler Almak (TCK 190/1-b):Bu seçimlik hareket ile kastedilen, suçun maddi delillerinin ortadan kaldırılması veya çeşitli tıbbi metotlarla uyuşturucu madde kullanıldığına dair belirtileri yok edecek önlemler alınmasıdır. Örneğin, eroin veya kokain maddesi kullanmak için ev ortamında bir araya gelen kişilerin bulunduğu  sokak girişine gözcü konularak polis baskının haber verilmesi ve bu şekilde yakalanmalarının güçleştirilmesi uyuşturucu madde kullanılmasının kolaylaştırılması suçuna vücut verir.

Kullanma Yöntemleri Konusunda Başkalarına Bilgi Verme (TCK 190/1-c):Bu seçimlik hareket, uyuşturucu veya uyarıcı maddenin ne suretle kullanıma hazır hale getireceği, ne şekilde vücuda enjekte edileceği veya nasıl daha etkili kullanılacağın hususunda başka kişilere bilgi sağlanmasıyla oluşur. Örneğin, kokain maddesinin kullanılma biçimi ve uzun süre etkili olması için ne yapılması gerektiği konusunda tavsiyede bulunmak, uyuşturucu madde kullanılmasını kolaylaştırma suçunun işlenmesine neden olur.

Uyuşturucu Madde Kullanılmasını Özendirme (TCK 190/2):Uyuşturucu madde kullanımınıalenen özendirmesuç olarak düzenlenmiştir. Özendirme, kişide uyuşturucu
madde kullanımı ve temini hususlarında istek uyandırma ve heveslendirme anlamlarına gelmektedir. Özendirme, herhangi bir şekilde yapılabilir, suçun unsurlarının oluşumu için özendirmenin hangi yollarla yapılacağı konusunda sınırlama yoktur. Ancak, uyuşturucuya özendirmealenibir şekilde yapılmalıdır. Aleniyet, uyuşturucu madde kullanımını özendiren söz ve davranışın belirlenemeyen sayıda kişi tarafından görülme, duyulma ve algılanabilme olasılığının bulunmasıdır. Bu nedenle aleniyet, örneğin, sosyal medya üzerinden gerçekleşebileceği gibi okulda herkese açık bir şekilde bilgilendirme yapmak şeklinde de gerçekleşebilir. Uyuşturucu madde kullanımını özendirici yayın yapmak da bu kapsamda suçun unsurlarının oluşmasına neden olur.

Uyuşturucu veya uyarıcı madde kullanılmasını kolaylaştırmak için;

kişi, 5 yıldan 10 yıla kadar hapis cezası ile cezalandırılır (TCK md.190/1).

Uyuşturucu veya uyarıcı madde kullanılmasını alenen özendiren veya bu nitelikte yayın yapan kişi, beş yıldan on yıla kadar hapis cezası ile cezalandırılır (TCK md.190/2).

Uyuşturucu veya uyarıcı madde kullanılmasını kolaylaştırma suçunun tabip, diş tabibi, eczacı, kimyager, veteriner, sağlık memuru, laborant, ebe, hemşire, diş teknisyeni, hastabakıcı, sağlık hizmeti veren, kimyacılıkla veya ecza ticareti ile iştigal eden kişi tarafından işlenmesi halinde, verilecek ceza yarı oranında artırılır (TCK md.190/3).

Etkin pişmanlık, kişinin işlediği suçtan dolayı özgür iradesiyle sonradan pişman olması, suç teşkil eden fiilin meydana getirdiği olumsuzlukları gidermesi ve ceza adaletine olumlu davranışlarıyla katkı sunması halinde atıfet hükümlerinin uygulanmasını sağlayan bir ceza hukuku kurumudur.

Uyuşturucu veya uyarıcı madde kullanılmasını kolaylaştırma ve özendirme suçunda etkin pişmanlık nedeniyle ceza indirimini düzenleyen herhangi bir hüküm yoktur. Bu nedenle, etkin pişmanlık hükümleri uygulanmaz.

Dava konusu olay, sanığın yanında taşıdığı uyuşturucu maddeyi mağdurların yanında içtiği, mağdurlara bu maddeyi içmeleri yönünde teklifte bulunup, onları ikna etmek için “bir şey olmaz, ben içiyorum bir şey oluyor mu, sen de iç” şeklinde sözler söylediği, sanığın ikametinde yapılan aramada uyuşturucu madde ele geçirildiği, bu şekilde sanığın kendisinin kullandığı uyuşturucu maddeyi mağdurların da kullanması için teşvik edici sözler söylemek suretiyle üzerine atılı suçu işlediği iddiasına ilişkindir.

Uyuşturucu veya uyarıcı madde kullanılmasını özendirme suçunun, 5237 sayılı Kanun’un 190 ıncı maddesinde düzenlenmiştir. Somut olaya uygulama imkanı bulunan söz konusu maddenin ikinci fıkrasına göre uyuşturucu veya uyarıcı madde kullanılmasını özendirme suçunun oluşması için özendirme eylemini yapan kişinin bu eylemini alenen veya bu nitelikte yayın yapmak suretiyle gerçekleştirmesi gerekmektedir.

Somut olayda ise sanığın, daha önceden tanıdığı, mahalleden arkadaşları olan mağdurların yanında uyuşturucu madde kullandığı ancak, onlara bu maddeyi kullanmaları yönünde teşvik edici nitelikte sözler söylemediği, sanığın, arkadaşları olan mağdurlara, kendisinin kullandığı uyuşturucu maddenin kendisine bir zararı olmadığını söylemesi eyleminde teşvik unsurunun oluşmadığı, sanığın bu eyleminin yayın yapmak suretiyle de gerçekleştirmediği, bu sebeple uyuşturucu veya uyarıcı madde kullanılmasını özendirme suçunun unsurlarının oluşmadığının anlaşılması karşısında, sanığın atılı suçtan beraati yerine yazılı şekilde mahkumiyetine karar verilmesi hukuka aykırı bulunmuştur (Yargıtay 8. Ceza Dairesi         2024/13314 E.  ,  2024/3730 K.).

Olay günü evine gelen ve haklarında “kullanmak için uyuşturucu madde bulundurma” suçundan tedavi ve denetimli serbestlik tedbiri uygulanan kişilere uyuşturucu madde vermek ve onların aldıkları uyuşturucu maddeleri evinde kullanmalarına rıza göstermekten ibaret eyleminin sadece TCK’nın 188. maddesinin  3. fıkrasında yer alan suçu oluşturduğu, aynı Kanun’un 190. maddesinde belirtilen “özel yer, donanım ve malzeme sağlama” niteliğinde olmadığı, dolayısıyla sözü edilen maddede tanımlanan “uyuşturucu madde kullanılmasını kolaylaştırma” suçunun unsurlarının oluşmadığı gözetilmeden, sanık hakkında beraat yerine mahkumiyet hükmü kurulması hukuka aykırıdır (Yargıtay 10. Ceza Dairesi - Karar: 2014/1359).

Olay tarihinde ihbar üzerine polis memurlarının sanığın temyiz dışı sanıkla birlikte ikamet ettiği eve gittikleri, evin kapısı açıldığında içeride uyuşturucu madde kullanıldığı izlenimi edinmeleri üzerine usulünce alınan arama kararı doğrultusunda yapılan aramada evde 2,6 gr; sanığın üzerinde de 0,8 gr hint keneviri ele geçirildiği, sanığın ve tanıkların birlikte uyuşturucu madde kullandıklarını beyan ettikleri anlaşılmakla; sanığın kendi evinde birlikte uyuşturucu madde kullanmaktan ibaret eyleminin özel yer ve donanım veya malzeme sağlama olarak değerlendirilemeyeceği, atılı suçun unsurları itibariyle oluşmadığı gözetilmeden yazılı şekilde mahkûmiyet kararı verilmesi, bozma nedenidir (Yargıtay 20. Ceza Dairesi - Karar : 2017/3794).

Dosyadaki bilgi ve belgelere göre, CMK’nın 206/2-a maddesi gereği hukuka aykırı olarak elde edilen CD’nin hükme esas alınamayacağı dikkate alınarak, CD içeriğine göre; sanığın olay tarihinde kendisine ait olmayan evde TCK’nın 190/1 maddesi gereğince özel yer, donanım, malzeme sağladığı veya kullananların yakalanmalarını zorlaştıracak önlemler aldığının kesin kabulü olanaklı olmadığı gibi kullanıldığı varsayılan maddeler ile ilgili delillerin ele geçmemesi, tanıklar … ve …‘ın beyanları ve sanığın savunmasının aksine kullanma yöntemleri konusunda başkalarına bilgi verme hususları sabit olmadığından, şartları oluşmayan atılı suçu işlediğine dair her türlü şüpheden uzak, yeterli ve kesin delil bulunmadığı gözetilmeden beraati yerine mahkumiyetine karar verilmesi, bozma nedenidir (Yargıtay 10. Ceza Dairesi - Karar : 2018/2731)

Sanık hakkında uyuşturucu ve uyarıcı madde kullanılmasını özendirme suçundan verilen hükmün incelenmesinde;

İncelenen tüm dosya kapsamına göre; sanığın “facebook” isimli sosyal paylaşım sitesine koyduğu fotoğraf içeriklerinin özendirici nitelikte olduğunu kesin olarak kabul etmek olanaklı olmadığı gibi, uyuşturucu veya uyarıcı madde kullanılmasını alenen özendirme kastı ile hareket ederek sosyal paylaşım sitesinde yer verdiğine dair her türlü şüpheden uzak yeterli delil bulunmadığından unsurları oluşmayan suçtan beraati yerine, mahkumiyetine karar verilmesi; bozma nedenidir (Yargıtay 20. Ceza Dairesi         2017/2023 E.  ,  2020/867 K.).

Özel bir yer sağlayarak bir kimsenin uyuşturucu madde kullanmasını kolaylaştırma suçunun oluşabilmesi için, sanığın, uyuşturucu maddeyi kolaylıkla kullanmaya elverişli herhangi bir yerden, başkasının yararlanmasını sağlayarak, o kişinin uyuşturucu madde kullanmak fiilini kolaylaştırması ve mülkiyet ya da zilyedliğinde bulunan bu yerin, bir başkasının uyuşturucu madde kullanımını kolaylaştıracağını bilerek ve bu sonucu isteyerek hareket etmesi, yani genel kastının bulunması gerekmektedir. Dosya kapsamı ve sanıklar İlhan, Ercan ve Birgül’ün tüm aşamalarda değişmeyen, birbirini doğrulayan ve aksi kanıtlanamayan savunmalarına göre; dava konusu olayda, sanık İlhan’ın evi, suça konu eroin kullanımını kolaylaştırıcı nitelikte ise de; sanığın, diğer sanıkları ve uyuşturucu madde zehirlenmesinden ölen Eyüp’ü arkadaşları olmaları nedeniyle evine davet etmesi ve sözkonusu evde birlikte dört gün geçirdikleri halde, olay günü olan dördüncü güne kadar kalınan sürede, eroin kullanılmamış olması karşısında, sanığın, evini, uyuşturucu kullanımını kolaylaştırmak iradesiyle diğer sanıkların ve ölen Eyüp’ün yararlanmasına sunduğunun kesin kabulünün olanaklı olmaması ve olay günü gerçekleşen eroin kullanımına, arkadaşlık ilişkileri çerçevesinde göz yummasının da olası olması; dosya kapsamında, sanığın, uyuşturucu kullanımını kolaylaştırmak kastıyla, diğer sanıklara özel yer sağladığına dair, sanığın savunmasının aksini ortaya koyabilecek, kesin ve yeterli başka hiç bir kanıtın da yer almaması ve böylelikle, mahkemece, atılı suçtan sanık hakkında beraat kararı verilmesinin yerinde olması nedeniyle, tebliğnamedeki bozma düşüncesine katılınmamıştır (Yargıtay 10. Ceza Dairesi – 2003/846 karar).

Sanığın, uyuşturucu madde sattığı kişileri ya da başkalarını uyuşturucu madde kullanmaya alenen özendirdiği konusunda yeterli deliller gösterilmediği gibi, salt diğer sanık…. ile işyerinde uyuşturucu madde kullanması şeklinde gerçekleşen eyleminin de TCK’nın 190/2. maddesi kapsamında değerlendirilmesinin mümkün olmaması nedeniyle, ayrıca “uyuşturucu madde kullanılmasını alenen özendirme” suçunun unsurlarının oluşmadığı gözetilmeden, hakkında beraat yerine mahkûmiyet hükmü kurulması, bozma nedenidir (Yargıtay 10. Ceza Dairesi         2018/1933 E.  ,  2019/5603 K.).

Her ne kadar sanığın, …‘yı uçucu özelliği bulunan … isimli yapıştırıcıyı kullanmaya özendirdiği iddia ve kabul olunmuş ise de; 5898 sayılı Uçucu Maddelerin Zararlarından İnsan Sağlığının Korunmasına Dair Kanunun 1, 2/1 ve 3/1 maddeleri kapsamında değerlendirilmesi gereken bu yapıştırıcı maddenin 5237 sayılı TCK’nın 190/2. maddesinde tanımlanan “uyuşturucu madde kullanılmasını alenen özendirme” suçunun konusu olamayacağı gözetilmeden unsurları oluşmadığı gibi, eylemin sabit olduğuna ilişkin yeterli delil de bulunmayan atılı suçtan dolayı sanık hakkında beraat kararı verilmesi yerine, mahkûmiyet hükmü kurulması, bozma nedenidir (Yargıtay 10. Ceza Dairesi         2019/2071 E.  ,  2019/6933 K.).

Kolluk görevlilerince yapılan çalışmalarda sanığa ait ‘‘charlemagne tunç’’ isimli facebook hesabı ile ‘‘…’’ isimli ınstagram hesabı üzerinden, kullanıma hazır esrar maddesi, kağıt üzerine konulmuş kokain maddesi ve benzeri birçok paylaşım yapıldığı, bahsi geçen fotoğrafların yanında uyuşturucu kullanım jargonuna uygun yorumlar yazıldığı, 14.08.2017 tarihli “kutsal pazartesi” ibareli görüntüde bitki kırıntılarının esrar maddesi olduğunun, 01.12.2017 tarihli “yeniden hoş geldim” ibareli görüntüde kağıt üzerindeki beyaz cismin kokain maddesi olduğunun, 25.05.2017 tarihli görüntüde ağzında görüntülenen sigaranın esrar maddesi ile hazırlanmış olduğunun, 11.09.2017 tarihli “patladım” ibareli görüntüdeki patladım tabirinin sokak jargonunda kullanılan uyuşturucu maddenin tesirini göstermeye başladığını ifade etmek için kullanıldığının değerlendirildiği, 28.08.2017 tarihli videoda ağzında görüntülenen sigaranın esrar maddesi ile hazırlanmış olduğunun, 27.08.2017 tarihli videoya yaptığı yorumda görüntülenen “çiçek” tabirinin sokak jargonunda kenevir bitkisinin esrar maddesi elde edilen reçineli uç kısımlarını ifade etmek için kullanıldığını ve bu videoyu esrarlı sigara kullanırken çektiğinin değerlendirildiği, 21.08.2017 tarihli “uçtu uçtu kuş uçtu” ibareli yorum içeren görüntüde ağzında görüntülenen sigaranın, esrar maddesi ile hazırlanmış olduğunun, 21.08.2017 tarihli “hedef karakol” ibareli yorum içeren görüntüde sigaranın esrar maddesi ile hazırlanmış olduğunun, 18.08.2017 tarihli görüntüde sigaranın esrar maddesi ile hazırlanmış olduğunun, 17.08.2017 tarihli görüntüdeki şahıslardan birinin şapkası üzerindeki desenlerin esrar maddesi elde edilen kenevir bitkisine ait yaprak deseni olduğunun, 07.08.2017 ve 31.07.2017 tarihli videolarda görüntülenen sigaraların esrar maddesi ile hazırlanmış olduğunun, 23.07.2017 tarihli görüntüdeki cismin kullanılmış esrarlı sigara zıvanası olduğunun değerlendirildiği, sanığın paylaşımların bir kısmında uyuşturucu madde olduğunu ikrar ettiği, paylaşımlar üzerinden yapılan yorumların uyuşturucu madde kullanımına ilişkin olduğu, maddelerin gerçek uyuşturucu madde olup olmadığının suçun kanuni düzenlenmesi açısından bir ehemmiyetinin bulunmadığı, kanunda üçüncü kişilerin görmesi muhtemel yerlerde kullanımı yasak olan benzer maddelerin kullanımını özendirici paylaşımlar yapılmamasının amaçlandığı, müsnet suçun tehlike suçu olması hasebiyle özendirmeye yönelik hareketlerin icra edilmesinin suçun oluşmasına yeterli olduğu ve eylemlerin farklı zamanlarda birden fazla kez gerçekleşmesi dolayısıyla zincirleme suç hükümlerinin uygulanması gerektiği gerekçesiyle sanığın mahkûmiyetine karar verildiği anlaşılmıştır.

İncelenen tüm dosya kapsamına göre; sanığın “facebook” ve “instagram” isimli sosyal paylaşım sitelerine koyduğu fotoğraf ve video içeriklerinin özendirici nitelikte olduğunu kesin olarak kabul etmek olanaklı olmadığı gibi, uyuşturucu veya uyarıcı madde kullanılmasını alenen özendirme kastı ile hareket ederek sosyal paylaşım sitesinde yer verdiğine dair her türlü şüpheden uzak yeterli delil bulunmadığından unsurları oluşmayan suçtan beraati yerine, mahkûmiyetine karar verilmesi, nedeniyle hukuka aykırılık görülmüştür (Yargıtay 10. Ceza Dairesi         2021/4520 E.  ,  2024/732 K.).

Hakkında ayrıca kullanmak için uyuşturucu madde bulundurma suçundan mahkûmiyet kararı verilen sanığın, tanık…, … ve … ile birlikte uyuşturucu madde kullanmaktan ibaret eyleminin, TCK’nın 190/1. maddesinde düzenlenen suçun unsurlarından olan, “uyuşturucu madde kullanılmasını kolaylaştırma” özel kastı ile gerçekleşmediği, dolayısıyla suçun manevi unsuru oluşmadığından, sanığın atılı suçtan beraati yerine yazılı şekilde mahkûmiyetine karar verilmesi, bozma nedenidir (Yargıtay 10. Ceza Dairesi         2020/9931 E.  ,  2022/9022 K.).

Sanığın uyuşturucu madde kullanılmasını kolaylaştırmak için özel yer, donanım ve malzeme sağlamasının söz konusu olmadığı, sanığın kastının kullanmak amacıyla bulundurduğu uyuşturucu maddeyi başkalarına da ikram ederek onlarla birlikte kullanmak olduğu gözetilmeden kullanmak için uyuşturucu madde bulundurma suçu yerine uyuşturucu madde kullanılmasını kolaylaştırma suçundan hüküm kurulması, bozma nedenidir (Yargıatay 10. Ceza Dairesi         2017/3847 E.  ,  2018/7772 K.).

Sanığın savunması, olay ve yakalama tutanağı ile kullanmak için uyuşturucu madde bulundurma suçundan haklarındaki soruşturma evrakı tefrik edilen … ve …’nin anlatımları karşısında, sanığın uyuşturucu madde kullanılmasını kolaylaştırmak için özel yer, donanım ve malzeme sağlamasının söz konusu olmadığı, sanığın kastının kullanmak amacıyla bulundurduğu uyuşturucu maddeyi kova tabir edilen daha önce olay yerinde bulunan düzenekle diğer sanıklarla birlikte kullanmak olduğu, olay yerinden başkaca uyuşturucu maddenin ele geçmediğinin anlaşılması ve aynı olayda kullanmak için uyuşturucu madde bulundurma suçundan ayrıca hüküm kurulmuş olması karşısında, sanığın uyuşturucu madde kullanılmasını kolaylaştırma suçundan beraati yerine mahkûmiyetine hükmolunması, bozma nedenidir (Yargıtay 10. Ceza Dairesi         2017/357 E.  ,  2019/3196 K.).

Olay günü sanıkların evine gelen ve hakkında “kullanmak için uyuşturucu madde bulundurma” suçundan tedavi ve denetimli serbestlik tedbirine karar verilen diğer sanık …’e uyuşturucu madde kullanılmasını kolaylaştırmak için özel yer tahsis ettiğine ilişkin mahkûmiyetine yeterli ve kesin delil bulunmadığı gözetilmeden, sanıklar hakkında beraat yerine mahkûmiyet hükmü kurulması, bozma nedenidir (Yargıtay 10. Ceza Dairesi         2013/11029 E.  ,  2018/2708 K.).

Sanığın kiralayarak oturduğu suça konu evde haklarında tedavi ve denetimli serbestlik kararı verilen diğer sanıklar … ve …‘e uyuşturucu madde içmek için hazırladığıdüzenekleuyuşturucu madde kullanmalarına imkan sağlaması nedeniyle üzerine atılı uyuşturucu veya uyarıcı madde kullanılmasını kolaylaştırma suçunu işlediği ve bu suçtan mahkûmiyetine karar verilmesi gerektiği gözetilmeden, sanık hakkında atılı suçtan beraat hükmü tesis edilmesi; bozma nedenidir (Yargıtay 10. Ceza Dairesi         2013/2680 E.  ,  2018/9869 K.).

Aralarında toplamış oldukları para ile sanık aracılığıyla satın aldıkları uyuşturucu maddeyi seyir halinde iken araçta birlikte içtikten sonra, ihbar üzerine; kolluk görevlilerince 12 gram esrar maddesinin ele geçirildiği olayda; sanığın eyleminin bir bütün olarak kullanmak için uyuşturucu madde bulundurma suçunu oluştuduğu ayrıca, özel yer ve donanım veya malzeme sağlama olarak değerlendirilemeyeceği, sanığın uyuşturucu kullanımını kolaylaştırmaya yönelik kastının olmadığı, atılı suçun unsurları itibariyle oluşmadığı gözetilmeden bu suçtan yazılı şekilde mahkûmiyet kararı verilmesi, bozma nedenidir (Yargıtay 20. Ceza Dairesi         2017/3336 E.  ,  2018/1747 K.).