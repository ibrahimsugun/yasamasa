Yabancı Devlet Bayrağına Karşı Hakaret Suçu Nedir? (TCK 341)

Yabancı Devlet Bayrağına Karşı Hakaret Suçunun Unsurları

Suçun Şikayet Süresi ve Zamanaşımı

Soruşturma, Kovuşturma ve Görevli Mahkeme

Yabancı Devlet Bayrağına Karşı Hakaret Suçu, 5237 sayılı TCK’nın 341. maddesinde “Yabancı Devletlerle Olan İlişkilere Karşı Suçlar” bölümünde şu şekilde düzenlenmiştir:

Yabancı Devlet Bayrağına Karşı Hakaret Suçu

Madde 341 - (1) Resmen çekilmiş olan yabancı devlet bayrağını veya diğer egemenlik alametlerini alenen tahkir eden kimseye üç aydan bir yıla kadar hapis cezası verilir.

(2) Bu suçtan dolayı soruşturma ve kovuşturma yapılması, ilgili devletin şikayetine bağlıdır.

Bu maddede yazılı hükümlerin uygulanması, karşılıklılık koşuluna bağlıdır (TCK m.443).

Madde gerekçesine göre;maddenin amacı, Devletin uluslararası ilişkilerini korumaktır. Bu nedenle, resmen çekilmiş olan yabancı devlet bayrağının veya diğer egemenlik alametinin tahkiri cezalandırılmaktadır. “Resmen çekilmiş olan bayrak” ibaresinden, gerek yabancı devlet ve gerek Türk kamu hukuku ve kanunlarına uygun olarak bayrağın direğe asılmış olması anlaşılacaktır. Bu itibarla yabancı devlet vatandaşının astığı bayrak veya diğer egemenlik alâmetlerinin tahkiri, örneğin bayrak yakılması, bayrak resmen yani resmî görevlilerce asılmadığı için suç olmayacaktır.

Maddenin ikinci fıkrası soruşturma ve kovuşturmayı ilgili devletin şikâyetine bağlı kılmıştır.

Yabancı Devlet Bayrağına Karşı Hakaret Suçu,şikayete tabi suçlararasında yer almaktadır. Kanun maddesine göre bu suçtan dolayı soruşturma ve kovuşturma yapılması, bayrağına hakaret edilen ilgili devletin şikayetine bağlıdır.

Dava zamanaşımı, suçun işlendiği tarihten itibaren belli bir süre geçtiği halde dava açılmamış veya dava açılmasına rağmen kanuni süre içinde sonuçlandırılmamış ise ceza davasının düşmesi sonucunu doğuran bir ceza hukuku kurumudur. Yabancı Devlet Bayrağına Karşı Hakaret Suçu için yapılan yargılamalarda olağan dava zamanaşımı süresi 8 yıldır. Suç, bu zamanaşımı süresi içerisinde her zaman soruşturulabilir, bu zamanaşımı süresi geçtikten sonra soruşturma yapılamaz.

Yabancı Devlet Bayrağına Karşı Hakaret Suçu nedeniyle yapılan yargılamalarağır ceza mahkemesitarafından yerine getirilir.

Suçun soruşturma aşamasındakamu davasının açılmasının ertelenmesikararı verilebilir. Kovuşturma aşamasındabasit yargılama usulüuygulanarak yargılama yapılabilir.

Bu maddede yazılı hükümlerin uygulanması, karşılıklılık koşuluna bağlıdır. (TCK m.443).