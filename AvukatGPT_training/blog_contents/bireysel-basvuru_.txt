Bireysel Başvuru Nedir?

Mülkiyet Hakkının İhlali

Makul Sürede Yargılanma Hakkı

Anayasa Mahkemesine Başvuru Süresinin Başlangıç Tarihi

Anayasa Mahkemesine Başvuru Şartları

AİHM ve AYM Kararları Yoluyla Yargılamanın Yenilenmesi

Anayasa Mahkemesi (AYM) Yeni Bireysel Başvuru Formu

Anayasa Mahkemesi (AYM) Bireysel Başvuru Yöntemi

Özel Hayata ve Aile Hayatına Saygı Hakkı Anayasa Mahkemesi Kararları

AİHS'e EK 16 Nolu Protokolün Kapsamı ve Yürürlük

Düşünce ve İfade Özgürlüğü Hakkı Anayasa Mahkemesi Kararları

TCK m.220/6'nın Kanunilik İlkesine Aykırılığına Dair AİHM Kararı

KHK İle Memuriyetten Çıkarılan Memurların Dava ve İtiraz Hakkı

AİHM Yeni Başvuru Formu (2022 yılı ve Sonrası)

Anayasa Mahkemesine Bireysel Başvuru

Avrupa İnsan Hakları Mahkemesi'ne (AİHM) Başvuru

Avrupa İnsan Hakları Mahkemesinin (AİHM) Yapısı

Bireysel başvuru, idarenin (devletin) eylem ve işlemlerinden kaynaklanan bireysel hak ihlalleri veya  devletin bir yükümlülüğünü yerine getirmemesi, ihmal etmesi halinde başvurulan tali (ikincil) nitelikte bir yargı yoludur. Kişiler arasında meydana gelen özel hukuk uyuşmazlıklarının çözümü için bireysel başvuru yapılamaz. Türkiye’de bireysel başvuru hakkı,  Anayasa Mahkemesi’ne (AYM) ve Avrupa İnsan Hakları Mahkemesi’ne (AİHM) başvuru yapılarak kullanılabilir. Bireysel başvuru, bizzat hak ihlaline uğrayan kişi tarafından yapılabileceği gibi avukatı tarafından da yapılabilir.

Anayasa Mahkemesi’ne bireysel başvuru, anayasada güvence altına alınan ve aynı zamanda Avrupa İnsan Hakları Sözleşmesi (AİHS) ile ek protokollerde yer alan temel hak ve özgürlüklerden herhangi birinin ihlali halinde başvurulan bir yargı yoludur. Anayasa Mahkemesi’ne bireysel başvuru yapılabilmesi için olağan tüm yargı yollarının tüketilmesi gerekir.

Avrupa İnsan Hakları Mahkemesi’ne (AİHM) bireysel başvuru, sadece Avrupa İnsan Hakları Sözleşmesi (AİHS) ve ek protokollerde düzenlenen hak ve özgürlüklerin ihlali halinde başvurulan bir yargı yoludur. Avrupa İnsan Hakları Mahkemesi’ne bireysel başvuru yapılabilmesi için tüm iç hukuk yollarının, bu arada Anayasa Mahkemesi’ne bireysel başvuru yolunun tüketilmesi gerekir.