Para Cezası Nedir?

Para Cezası Ödenmezse Ne olur?

Para cezası,hem ceza hukukunu hem de idare hukukunu ilgilendiren bir kavramdır. Bu nedenle ana hatlarıyla iki türpara cezasıolduğu söylenebilir : İdari Para Cezası ve Adli Para Cezası.

İdari Para Cezaları, belediyeler, kaymakamlıklar, valilikler, emniyet müdürlüğü gibi idari kurumlar tarafından vatandaşa kesilen para cezalarıdır. İdari para cezası ödenmediği takdirde sadece faiz işler, idari para cezası hapis cezasına dönüşmez.

Adli Para Cezaları, yalnızca mahkemeler tarafından hükmedilebilen birpara cezasıtürüdür. Adli Para Cezası ödenmediği takdirde faiz işlemez.

Adli para cezasına mahkemeler tarafından bir yaptırım türü olarak hükmedildiği için, para cezasının infazı infaz savcılıkları tarafından takip edilir.

İdari para cezalarının infazı ise ilgili idari kurum tarafından yapılır.

Adli para cezası ile idari para cezası arasındaki en büyük fark, adli para cezası ödenmediği takdirde kişinin hapse girmesine neden olmasıdır. İdari para cezası ödenmediği takdirde, ödenmeyen para cezasının hapis cezasına çevrilmesi mümkün değildir. Ödenmeyen idari para cezasının tahsili amacıyla  icra takibi başlatılabilir, ama hiçbir şekilde kişinin hapse girmesi söz konusu olamaz.