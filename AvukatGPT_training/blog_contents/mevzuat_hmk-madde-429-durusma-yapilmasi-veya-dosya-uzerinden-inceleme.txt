Duruşma Yapılması veya Dosya Üzerinden İnceleme

HMK Madde 429

HMK Madde 429 Gerekçesi

HMK 429 (Duruşma Yapılması veya Dosya Üzerinden İnceleme)  Emsal Yargıtay Kararları

(1) Hakem veya hakem kurulu, delillerin ikamesi, sözlü beyanlarda bulunulması veya bilirkişiden açıklama istenmesi gibi sebeplerle duruşma yapılmasına karar verebileceği gibi; yargılamanın dosya üzerinden yürütülmesine de karar verebilir. Taraflar, aksini kararlaştırmadıkça, hakem veya hakem kurulu, taraflardan birinin talebi üzerine yargılamanın uygun aşamasında duruşma yapılmasına karar verir.

(2) Hakem veya hakem kurulu, dava ile ilgili her türlü keşif tarihini, bilirkişi incelemesini veya diğer delillerin incelenmesi için yapacağı toplantı ve duruşmalar ile tarafların gelmemeleri hâlinde bunun sonuçlarını uygun bir süre önce taraflara bildirir.

(3) Hakem veya hakem kuruluna verilen dilekçeler, bilgiler ve diğer belgeler taraflara bildirilir.

Birinci fıkra gereğince, taraflar aksini kararlaştırmamış ve taraflardan biri talep etmemiş ise hakem veya hakem kurulu, duruşma yapılıp yapılmaması konusunda takdir yetkisine sahiptir.

Taraflara hukukî dinlenilme hakkını kullanma imkânı sağlayabilmek açısından, keşif tarihi, bilirkişi incelemesi veya diğer delillerin incelenmesi için yapılacak toplantı ve oturumların tarihi bildirilmedir. Ayrıca, tarafların duruşmaya gelmemesi hâlinde bunun sonuçları da uygun bir süre önceden taraflara bildirilmelidir. İkinci fıkrada anılan bildirim, sözlü açıklama ve tebliği ifade eder ve belgelendirilmelidir. Ancak tahkim usulündeki elastikiyet gereği, bu fıkrada anılan bildirimlerin mahkemelerin tebligat esaslarına göre yapılması düşünülemez. Örneğin; tarafların önceden bildirecekleri bir faks numarasına yapılan bildirim geçerli kabul edilmelidir.

Üçüncü fıkrada, yine yukarıda belirtilen sebeplerle hakem kuruluna sunulan dilekçelerin, bilgilerin ve diğer belgelerin taraflara bildirilmesi kabul edilmiştir.

YARGITAY 2. HUKUK DAİRESİ
Esas : 2015/6932 Karar : 2015/7689Tarih : 16.04.2015

HMK 429. Madde

Duruşma Yapılması veya Dosya Üzerinden İnceleme

Uyuşmazlık ve hüküm direnmeye ilişkin olup, Hukuk Muhakemeleri Kanununun 429/3. maddesi gereğince inceleme görevinin Yargıtay Hukuk Genel Kuruluna ait olduğu düşünülmektedir. Ne var ki, Yargıtay Kanunu’nda 6644 sayılı Kanunla yapılan ve 11.04.2015 tarihinde yürürlüğe giren değişiklik gereğince dosyanın Hukuk İşbölümü İnceleme Kurulu`na gönderilmesi gerekmiştir.

Yukarıda belirtilen sebeple dosyanın Hukuk İşbölümü İnceleme Kurulu`na gönderilmesine oybirliğiyle karar verildi.

UYARI