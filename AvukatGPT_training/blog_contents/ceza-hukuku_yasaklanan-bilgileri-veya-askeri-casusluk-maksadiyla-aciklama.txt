Yasaklanan Bilgileri Siyasal veya Askerî Casusluk Maksadıyla Açıklama Suçu Nedir? (TCK 337)

Yasaklanan Bilgileri Siyasal veya Askerî Casusluk Maksadıyla Açıklama Suçunun Unsurları

Suçun Şikayet Süresi ve Zamanaşımı

Görevli Mahkeme

Yasaklanan bilgileri siyasal veya askeri casusluk maksadıyla açıklama suçu, 5237 sayılı TCK’nın 337. maddesinde “Devlet Sırlarına Karşı Suçlar ve Casusluk” bölümünde şu şekilde düzenlenmiştir:

Yasaklanan Bilgileri Siyasal veya Askerî Casusluk Maksadıyla Açıklama

Madde 337 - (1) Yetkili makamların kanun ve düzenleyici işlemlere göre açıklanmasını yasakladığı ve niteliği bakımından gizli kalması gereken bilgileri siyasal veya askerî casusluk maksadıyla temin eden kimseye sekiz yıldan oniki yıla kadar hapis cezası verilir.

(2) Fiil, Türkiye ile savaş halinde bulunan bir devletin yararına işlenmiş veya Devletin savaş hazırlıklarını veya savaş etkinliğini veya askerî hareketlerini tehlikeyle karşı karşıya bırakmış ise faile ağırlaştırılmış müebbet hapis cezası verilir.

Madde gerekçesine göre;madde metninde, yetkili makamların kanun ve düzenleyici işlemlere göre açıklanmasını yasakladığı ve niteliği bakımından gizli kalması gereken bilgilerin siyasal veya askerî casusluk maksadıyla açıklanması, suç olarak tanımlanmıştır.

Bu maddede geçen kavramlar hakkında önceki maddelerin gerekçelerine bakılmalıdır.

Yasaklanan bilgileri siyasal veya askeri casusluk maksadıyla açıklama suçu,şikayete tabi suçlararasında yer almadığından savcılık tarafından resen soruşturulur, bu suçlara dair herhangi bir şikayet süresi yoktur. Şikayetten vazgeçme ceza davasının düşmesi sonucunu doğurmaz. Suç, dava zamanaşımı süresine riayet edilmek kaydıyla her zaman soruşturulabilir.

Dava zamanaşımı, suçun işlendiği tarihten itibaren belli bir süre geçtiği halde dava açılmamış veya dava açılmasına rağmen kanuni süre içinde sonuçlandırılmamış ise ceza davasının düşmesi sonucunu doğuran bir ceza hukuku kurumudur. Yasaklanan bilgileri siyasal veya askeri casusluk maksadıyla açıklama suçu için yapılan yargılamalarda olağan dava zamanaşımı süresi  birinci fıkra açısından 15 yıl, ikinci fıkra açısından 30 yıldır. Suç, bu zamanaşımı süresi içerisinde her zaman soruşturulabilir, bu zamanaşımı süresi geçtikten sonra soruşturma yapılamaz.

Yasaklanan bilgileri siyasal veya askeri casusluk maksadıyla açıklama suçu nedeniyle yapılan yargılamalarağır ceza mahkemesitarafından yerine getirilir.