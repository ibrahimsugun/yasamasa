Disiplin Cezaları ve Tedbirleri

İnfaz Kanunu Madde 38

İnfaz Kanunu Madde 38 Gerekçesi

Disiplin Cezası Yargıtay Kararları

(1) Çocuklar haricindeki hükümlüler hakkında uygulanabilecek disiplin cezaları ağırlık derecesine göre şunlardır:

a) Kınama.

b) Bazı etkinliklere katılmaktan alıkoyma.

c) Ücret karşılığı çalışılan işten yoksun bırakma.

d) Haberleşme veya iletişim araçlarından yoksun bırakma veya kısıtlama.

e) Ziyaretçi kabulünden yoksun bırakma.

f) Hücreye koyma.

(2) Toplu, bedensel, zalimane, insanlık dışı veya küçültücü cezalar disiplin cezası olarak uygulanamaz.

Hükümlülerin, ceza infaz kurumlarında güvenlik ve disiplinin sağlanması, sürdürülmesi için uyulması gerekli kural ve emirlere kusurlu olarak aykırı davrandıklarında, eylemlerinin niteliği ve ağırlık derecesine göre haklarında uygulanabilecek disiplin cezaları maddede altı bent hâlinde sayılmıştır.

Yargıtay 1. Ceza Dairesi   2024/6338 E.  ,  2024/7689 K.

Hükümlünün, izin süresinin bittiği günün teslim olma saatinden daha sonraki bir saatte cezaevine giriş yapması nedeniyle cezaevi görevlilerince tutulan tutanak üzerine hücreye koyma disiplin cezası ile cezalandırılmasına karar verilmiş ise de, hükümlünün seyahati sırasında içinde bulunduğu aracın arıza yaptığını bildirmesi, aracın tamirine ilişkin fatura sunması ayrıca ceza infaz kurumunu arayıp, gecikme sebebi konusunda bilgi verdiğini beyan etmesi ve aracın arıza yaptığına ve yolda kaldıklarına ilişkin beyanda bulunduğuna dair arızanın gerçekleştiği yere en yakın yerde bulunan jandarma karakolunda görevli personel tarafından 21.01.2024 tarihli tutanak tutulduğu anlaşılmakla, hükümlünün seyahati sırasında aksiliklerle karşılaştığına ilişkin beyanına itibar edilerek, gecikmenin geçerli ve kabul edilebilir bir mazerete dayandığının kabul edilmesi gerekirken, disiplin cezası ile cezalandırılmasına ilişkin karara karşı hükümlünün yaptığı şikayetin reddine dair İnfaz hakimliğince verilen karara karşı yapılan itirazın kabulü yerine reddine ilişkin itiraz merciince verilen karar Kanun’a aykırı olup, kanun yararına bozma talebi yerinde görülmüştür.

UYARI